========== ARTICLE METADATA ==========
id: 6
post_id: 3474
title: Άρθρο 6 Ενιαίο σημείο πληροφόρησης
content: 1. Το Υπουργείο Ψηφιακής Διακυβέρνησης ορίζεται ως ενιαίο σημείο πληροφόρησης και ασκεί τις αρμοδιότητες που ανατίθενται σε αυτό με το παρόν και με το άρθρο 8 της Πράξης.  
2. Για τους σκοπούς της διασφάλισης της παροχής πληροφοριών, σύμφωνα με την παρ. 1 του άρθρου 8 της Πράξης, και της κατάρτισης του καταλόγου στοιχείων της παρ. 2 του άρθρου 8 της Πράξης, οι φορείς του δημοσίου τομέα που διαθέτουν δεδομένα της παρ. 1 του άρθρου 3 της Πράξης, παρέχουν στο Υπουργείο Ψηφιακής Διακυβέρνησης όλες τις πληροφορίες σχετικά με την εφαρμογή του άρθρου 5, περί προϋποθέσεων περαιτέρω χρήσης και του άρθρου 6 περί τελών της Πράξης. Οι φορείς του δημοσίου τομέα ενημερώνουν το Υπουργείο Ψηφιακής Διακυβέρνησης για μεταβολές στις πληροφορίες αυτές.
content_cleaned: 1. Το Υπουργείο Ψηφιακής Διακυβέρνησης ορίζεται ως ενιαίο σημείο πληροφόρησης και ασκεί τις αρμοδιότητες που ανατίθενται σε αυτό με το παρόν και με το άρθρο 8 της Πράξης.  
2. Για τους σκοπούς της διασφάλισης της παροχής πληροφοριών, σύμφωνα με την παρ. 1 του άρθρου 8 της Πράξης, και της κατάρτισης του καταλόγου στοιχείων της παρ. 2 του άρθρου 8 της Πράξης, οι φορείς του δημοσίου τομέα που διαθέτουν δεδομένα της παρ. 1 του άρθρου 3 της Πράξης, παρέχουν στο Υπουργείο Ψηφιακής Διακυβέρνησης όλες τις πληροφορίες σχετικά με την εφαρμογή του άρθρου 5, περί προϋποθέσεων περαιτέρω χρήσης και του άρθρου 6 περί τελών της Πράξης. Οι φορείς του δημοσίου τομέα ενημερώνουν το Υπουργείο Ψηφιακής Διακυβέρνησης για μεταβολές στις πληροφορίες αυτές.
raw_html: <div class="post_content"><p>1. Το Υπουργείο Ψηφιακής Διακυβέρνησης ορίζεται ως ενιαίο σημείο πληροφόρησης και ασκεί τις αρμοδιότητες που ανατίθενται σε αυτό με το παρόν και με το άρθρο 8 της Πράξης.<br/>2. Για τους σκοπούς της διασφάλισης της παροχής πληροφοριών, σύμφωνα με την παρ. 1 του άρθρου 8 της Πράξης, και της κατάρτισης του καταλόγου στοιχείων της παρ. 2 του άρθρου 8 της Πράξης, οι φορείς του δημοσίου τομέα που διαθέτουν δεδομένα της παρ. 1 του άρθρου 3 της Πράξης, παρέχουν στο Υπουργείο Ψηφιακής Διακυβέρνησης όλες τις πληροφορίες σχετικά με την εφαρμογή του άρθρου 5, περί προϋποθέσεων περαιτέρω χρήσης και του άρθρου 6 περί τελών της Πράξης. Οι φορείς του δημοσίου τομέα ενημερώνουν το Υπουργείο Ψηφιακής Διακυβέρνησης για μεταβολές στις πληροφορίες αυτές.</p></div>
extraction_method: integrated_pipeline
url: https://www.opengov.gr/digitalandbrief/?p=3474
consultation_id: 1


========== ORIGINAL HTML CONTENT ==========
<div class="post_content"><p>1. Το Υπουργείο Ψηφιακής Διακυβέρνησης ορίζεται ως ενιαίο σημείο πληροφόρησης και ασκεί τις αρμοδιότητες που ανατίθενται σε αυτό με το παρόν και με το άρθρο 8 της Πράξης.<br/>2. Για τους σκοπούς της διασφάλισης της παροχής πληροφοριών, σύμφωνα με την παρ. 1 του άρθρου 8 της Πράξης, και της κατάρτισης του καταλόγου στοιχείων της παρ. 2 του άρθρου 8 της Πράξης, οι φορείς του δημοσίου τομέα που διαθέτουν δεδομένα της παρ. 1 του άρθρου 3 της Πράξης, παρέχουν στο Υπουργείο Ψηφιακής Διακυβέρνησης όλες τις πληροφορίες σχετικά με την εφαρμογή του άρθρου 5, περί προϋποθέσεων περαιτέρω χρήσης και του άρθρου 6 περί τελών της Πράξης. Οι φορείς του δημοσίου τομέα ενημερώνουν το Υπουργείο Ψηφιακής Διακυβέρνησης για μεταβολές στις πληροφορίες αυτές.</p></div>


========== CLEANED MARKDOWN CONTENT ==========
1. Το Υπουργείο Ψηφιακής Διακυβέρνησης ορίζεται ως ενιαίο σημείο πληροφόρησης και ασκεί τις αρμοδιότητες που ανατίθενται σε αυτό με το παρόν και με το άρθρο 8 της Πράξης.  
2. Για τους σκοπούς της διασφάλισης της παροχής πληροφοριών, σύμφωνα με την παρ. 1 του άρθρου 8 της Πράξης, και της κατάρτισης του καταλόγου στοιχείων της παρ. 2 του άρθρου 8 της Πράξης, οι φορείς του δημοσίου τομέα που διαθέτουν δεδομένα της παρ. 1 του άρθρου 3 της Πράξης, παρέχουν στο Υπουργείο Ψηφιακής Διακυβέρνησης όλες τις πληροφορίες σχετικά με την εφαρμογή του άρθρου 5, περί προϋποθέσεων περαιτέρω χρήσης και του άρθρου 6 περί τελών της Πράξης. Οι φορείς του δημοσίου τομέα ενημερώνουν το Υπουργείο Ψηφιακής Διακυβέρνησης για μεταβολές στις πληροφορίες αυτές.


========== COMMENTS ==========
  id: 6
  comment_id: 3399
  username: Οργανισμός Ανοιχτών Τεχνολογιών – ΕΕΛΛΑΚ
  date: 2025-03-03 11:29:00.000000
  content: Σχόλιο: Το άρθρο δεν καθορίζει με σαφήνεια τις προδιαγραφές του ενιαίου σημείου πληροφόρησης.

Πρόταση τροποποίησης: Προτείνεται η προσθήκη νέας παραγράφου: «3. Το ενιαίο σημείο πληροφόρησης υλοποιείται με τη μορφή διαδικτυακής πύλης που περιλαμβάνει τουλάχιστον: α) κατάλογο των διαθέσιμων συνόλων δεδομένων ανά φορέα, β) διαδικασίες και όρους πρόσβασης, γ) μηχανισμό υποβολής αιτημάτων, δ) υπόδειγμα συμφωνητικού για την περαιτέρω χρήση, ε) κατάλογο των αποφάσεων χορήγησης ή άρνησης πρόσβασης και στ) πληροφορίες σχετικά με τις προσφυγές κατά των αποφάσεων. Η διαδικτυακή πύλη πρέπει να είναι πλήρως προσβάσιμη σύμφωνα με τα διεθνή πρότυπα προσβασιμότητας.»
  article_id: 6
  ---
  id: 5
  comment_id: 3410
  username: ΖΩΓΡΑΦΟΠΟΥΛΟΣ ΔΗΜΗΤΡΗΣ
  date: 2025-03-03 23:41:00.000000
  content: Η Πράξη ορίζει (άρθρο 8 παρ. 1) ότι: «1.Τα κράτη μέλη μεριμνούν ώστε όλες οι πληροφορίες που αφορούν την εφαρμογή των άρθρων 5 και 6 να είναι διαθέσιμες και ευχερώς προσπελάσιμες μέσω ενός ενιαίου σημείου πληροφόρησης. Τα κράτη μέλη συστήνουν νέο φορέα ή ορίζουν υφιστάμενο φορέα ή δομή ως ενιαίο σημείο πληροφόρησης. Το ενιαίο σημείο πληροφόρησης μπορεί να συνδέεται με τομεακά, περιφερειακά ή τοπικά σημεία πληροφόρησης. Οι λειτουργίες του ενιαίου σημείου πληροφόρησης μπορούν να είναι αυτοματοποιημένες, υπό την προϋπόθεση ότι ο φορέας του δημόσιου τομέα εξασφαλίζει επαρκή υποστήριξη.».

Σκόπιμο είναι να συμπληρωθεί το προτεινόμενο άρθρο 6 ώστε Το Υπουργείο Ψηφιακής Διακυβέρνησης, ως ενιαίο σημείο πληροφόρησης, συνδέεται με το το ΥΠΟΥΡΓΕΙΟ ΥΓΕΙΑΣ, ως τομεακό σημείο πληροφόρησης, ιδίως λόγω : (α) της αρμοδιότητας του Υπουργείου και της εμπειρογνωσίας των υπηρεσιών του για την επεξεργασία των ευαίσθητων δεδομένων σχετικών με την υγεία (β) του Κανονισμού European Health Data Space, με βάση τον οποίο του Υπουργείο Υγείας είναι «εκ φύσεως» η Εθνική Αρχή για την περαιτέρω χρήση των δεδομένων υγείας. Το άρθρο 6  θα πρέπει να ρυθμίζει και την διαδικασία σύνδεσης Υπουργείου Ψηφιακής Διακυβέρνησης – Υπουργείου Υγείας ή να προβλέπει την έκδοση ΚΥΑ για τη ρύθμιση αυτή.
  article_id: 6
  ---


