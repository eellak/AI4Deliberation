========== ARTICLE METADATA ==========
id: 10
post_id: 3470
title: Άρθρο 10 Μητρώο αναγνωρισμένων οργανώσεων αλτρουισμού δεδομένων
content: 1. Στο Υπουργείο Ψηφιακής Διακυβέρνησης αναπτύσσεται και λειτουργεί πληροφοριακό σύστημα με τίτλο «Μητρώο αναγνωρισμένων οργανώσεων αλτρουισμού δεδομένων» (εφεξής «το Μητρώο»), σύμφωνα με το άρθρο 19 της Πράξης, το οποίο δημοσιεύει τις πληροφορίες που αναφέρονται στα στοιχεία α), β), στ), ζ) και η) της παρ. 4 του άρθρου 19 της Πράξης.  
2. Στο Μητρώο εγγράφονται οι οργανώσεις αλτρουισμού δεδομένων που α) πληρούν τις προϋποθέσεις των άρθρων 18 και 19 της Πράξης και β) έχουν την κύρια εγκατάστασή τους στην Ελλάδα ή ο νόμιμος εκπρόσωπός τους, κατά την παρ. 3 του άρθρου 19 της Πράξης, διαμένει ή είναι εγκατεστημένος στην Ελλάδα, εφόσον δεν διαθέτουν εγκατάσταση στην Ευρωπαϊκή Ένωση αλλά προσφέρουν υπηρεσίες εντός αυτής.  
3. Οι οργανώσεις αλτρουισμού δεδομένων υποβάλλουν αίτηση καταχώρισης για την εγγραφή τους στο Μητρώο της παρ. 1, η οποία περιέχει τις πληροφορίες που προβλέπονται στην παρ. 4 του άρθρου 19 της Πράξης.
content_cleaned: 1. Στο Υπουργείο Ψηφιακής Διακυβέρνησης αναπτύσσεται και λειτουργεί πληροφοριακό σύστημα με τίτλο «Μητρώο αναγνωρισμένων οργανώσεων αλτρουισμού δεδομένων» (εφεξής «το Μητρώο»), σύμφωνα με το άρθρο 19 της Πράξης, το οποίο δημοσιεύει τις πληροφορίες που αναφέρονται στα στοιχεία α), β), στ), ζ) και η) της παρ. 4 του άρθρου 19 της Πράξης.  
2. Στο Μητρώο εγγράφονται οι οργανώσεις αλτρουισμού δεδομένων που α) πληρούν τις προϋποθέσεις των άρθρων 18 και 19 της Πράξης και β) έχουν την κύρια εγκατάστασή τους στην Ελλάδα ή ο νόμιμος εκπρόσωπός τους, κατά την παρ. 3 του άρθρου 19 της Πράξης, διαμένει ή είναι εγκατεστημένος στην Ελλάδα, εφόσον δεν διαθέτουν εγκατάσταση στην Ευρωπαϊκή Ένωση αλλά προσφέρουν υπηρεσίες εντός αυτής.  
3. Οι οργανώσεις αλτρουισμού δεδομένων υποβάλλουν αίτηση καταχώρισης για την εγγραφή τους στο Μητρώο της παρ. 1, η οποία περιέχει τις πληροφορίες που προβλέπονται στην παρ. 4 του άρθρου 19 της Πράξης.
raw_html: <div class="post_content"><p>1. Στο Υπουργείο Ψηφιακής Διακυβέρνησης αναπτύσσεται και λειτουργεί πληροφοριακό σύστημα με τίτλο «Μητρώο αναγνωρισμένων οργανώσεων αλτρουισμού δεδομένων» (εφεξής «το Μητρώο»), σύμφωνα με το άρθρο 19 της Πράξης, το οποίο δημοσιεύει τις πληροφορίες που αναφέρονται στα στοιχεία α), β), στ), ζ) και η) της παρ. 4 του άρθρου 19 της Πράξης.<br/>2. Στο Μητρώο εγγράφονται οι οργανώσεις αλτρουισμού δεδομένων που α) πληρούν τις προϋποθέσεις των άρθρων 18 και 19 της Πράξης και β) έχουν την κύρια εγκατάστασή τους στην Ελλάδα ή ο νόμιμος εκπρόσωπός τους, κατά την παρ. 3 του άρθρου 19 της Πράξης, διαμένει ή είναι εγκατεστημένος στην Ελλάδα, εφόσον δεν διαθέτουν εγκατάσταση στην Ευρωπαϊκή Ένωση αλλά προσφέρουν υπηρεσίες εντός αυτής.<br/>3. Οι οργανώσεις αλτρουισμού δεδομένων υποβάλλουν αίτηση καταχώρισης για την εγγραφή τους στο Μητρώο της παρ. 1, η οποία περιέχει τις πληροφορίες που προβλέπονται στην παρ. 4 του άρθρου 19 της Πράξης.</p></div>
extraction_method: integrated_pipeline
url: https://www.opengov.gr/digitalandbrief/?p=3470
consultation_id: 1


========== ORIGINAL HTML CONTENT ==========
<div class="post_content"><p>1. Στο Υπουργείο Ψηφιακής Διακυβέρνησης αναπτύσσεται και λειτουργεί πληροφοριακό σύστημα με τίτλο «Μητρώο αναγνωρισμένων οργανώσεων αλτρουισμού δεδομένων» (εφεξής «το Μητρώο»), σύμφωνα με το άρθρο 19 της Πράξης, το οποίο δημοσιεύει τις πληροφορίες που αναφέρονται στα στοιχεία α), β), στ), ζ) και η) της παρ. 4 του άρθρου 19 της Πράξης.<br/>2. Στο Μητρώο εγγράφονται οι οργανώσεις αλτρουισμού δεδομένων που α) πληρούν τις προϋποθέσεις των άρθρων 18 και 19 της Πράξης και β) έχουν την κύρια εγκατάστασή τους στην Ελλάδα ή ο νόμιμος εκπρόσωπός τους, κατά την παρ. 3 του άρθρου 19 της Πράξης, διαμένει ή είναι εγκατεστημένος στην Ελλάδα, εφόσον δεν διαθέτουν εγκατάσταση στην Ευρωπαϊκή Ένωση αλλά προσφέρουν υπηρεσίες εντός αυτής.<br/>3. Οι οργανώσεις αλτρουισμού δεδομένων υποβάλλουν αίτηση καταχώρισης για την εγγραφή τους στο Μητρώο της παρ. 1, η οποία περιέχει τις πληροφορίες που προβλέπονται στην παρ. 4 του άρθρου 19 της Πράξης.</p></div>


========== CLEANED MARKDOWN CONTENT ==========
1. Στο Υπουργείο Ψηφιακής Διακυβέρνησης αναπτύσσεται και λειτουργεί πληροφοριακό σύστημα με τίτλο «Μητρώο αναγνωρισμένων οργανώσεων αλτρουισμού δεδομένων» (εφεξής «το Μητρώο»), σύμφωνα με το άρθρο 19 της Πράξης, το οποίο δημοσιεύει τις πληροφορίες που αναφέρονται στα στοιχεία α), β), στ), ζ) και η) της παρ. 4 του άρθρου 19 της Πράξης.  
2. Στο Μητρώο εγγράφονται οι οργανώσεις αλτρουισμού δεδομένων που α) πληρούν τις προϋποθέσεις των άρθρων 18 και 19 της Πράξης και β) έχουν την κύρια εγκατάστασή τους στην Ελλάδα ή ο νόμιμος εκπρόσωπός τους, κατά την παρ. 3 του άρθρου 19 της Πράξης, διαμένει ή είναι εγκατεστημένος στην Ελλάδα, εφόσον δεν διαθέτουν εγκατάσταση στην Ευρωπαϊκή Ένωση αλλά προσφέρουν υπηρεσίες εντός αυτής.  
3. Οι οργανώσεις αλτρουισμού δεδομένων υποβάλλουν αίτηση καταχώρισης για την εγγραφή τους στο Μητρώο της παρ. 1, η οποία περιέχει τις πληροφορίες που προβλέπονται στην παρ. 4 του άρθρου 19 της Πράξης.


========== COMMENTS ==========
  id: 12
  comment_id: 3388
  username: Vasilieios Psaromatis
  date: 2025-02-15 11:42:00.000000
  content: Μπράβο μπράβο
  article_id: 10
  ---
  id: 11
  comment_id: 3400
  username: Οργανισμός Ανοιχτών Τεχνολογιών – ΕΕΛΛΑΚ
  date: 2025-03-03 11:21:00.000000
  content: Σχόλιο: Το άρθρο δεν προβλέπει τη δημοσιοποίηση και διαφάνεια των δραστηριοτήτων των οργανώσεων αλτρουισμού δεδομένων.

Πρόταση τροποποίησης: Προτείνεται η προσθήκη νέας παραγράφου: «4. Οι αναγνωρισμένες οργανώσεις αλτρουισμού δεδομένων οφείλουν να δημοσιεύουν ετήσια έκθεση δραστηριοτήτων και αποτελεσμάτων στον ιστότοπό τους και στο Μητρώο. Η έκθεση περιλαμβάνει κατ’ ελάχιστον: α) περιγραφή των δεδομένων που έχουν συλλεχθεί, β) τις χρήσεις και τους σκοπούς για τους οποίους διατέθηκαν, γ) τα οφέλη που προέκυψαν για το δημόσιο συμφέρον και δ) τα μέτρα προστασίας που εφαρμόστηκαν. Το Υπουργείο Ψηφιακής Διακυβέρνησης δημοσιεύει ετήσια συγκεντρωτική έκθεση αξιολόγησης του αλτρουισμού δεδομένων στην Ελλάδα.»
  article_id: 10
  ---


