========== ARTICLE METADATA ==========
id: 8
post_id: 3472
title: ΚΕΦΑΛΑΙΟ Γ’ ΑΡΜΟΔΙΕΣ ΑΡΧΕΣ ΓΙΑ ΤΙΣ ΥΠΗΡΕΣΙΕΣ ΔΙΑΜΕΣΟΛΑΒΗΣΗΣ ΔΕΔΟΜΕΝΩΝ ΚΑΙ ΤΙΣ ΟΡΓΑΝΩΣΕΙΣ ΑΛΤΡΟΥΙΣΜΟΥ ΔΕΔΟΜΕΝΩΝ – Άρθρο 8 Αρμόδια αρχή για τις υπηρεσίες διαμεσολάβησης δεδομένων
content: 1. Το Υπουργείο Ψηφιακής Διακυβέρνησης ορίζεται ως αρμόδια αρχή για τις υπηρεσίες διαμεσολάβησης δεδομένων της παρ. 1 του άρθρου 13 της Πράξης και ασκεί όλες τις αρμοδιότητες που ανατίθενται σε αυτήν από το άρθρο 11 του παρόντος και από τα άρθρα 11, 13, 14, 26, 27 και 28 της Πράξης.  
2. Το παρόν δεν θίγει τις εξουσίες των ανεξαρτήτων αρχών, όπως της Αρχής Προστασίας Δεδομένων Προσωπικού Χαρακτήρα και της Επιτροπής Ανταγωνισμού, καθώς και της Εθνικής Αρχής Κυβερνοασφάλειας.  
3. Η αρμόδια αρχή της παρ. 1 οφείλει να συνεργάζεται και να ανταλλάσσει πληροφορίες με τις αρχές της παρ. 2, όσον αφορά τους παρόχους υπηρεσιών διαμεσολάβησης δεδομένων, με σκοπό την ορθή εφαρμογή του Κανονισμού (ΕΕ) 2022/868.
content_cleaned: 1. Το Υπουργείο Ψηφιακής Διακυβέρνησης ορίζεται ως αρμόδια αρχή για τις υπηρεσίες διαμεσολάβησης δεδομένων της παρ. 1 του άρθρου 13 της Πράξης και ασκεί όλες τις αρμοδιότητες που ανατίθενται σε αυτήν από το άρθρο 11 του παρόντος και από τα άρθρα 11, 13, 14, 26, 27 και 28 της Πράξης.  
2. Το παρόν δεν θίγει τις εξουσίες των ανεξαρτήτων αρχών, όπως της Αρχής Προστασίας Δεδομένων Προσωπικού Χαρακτήρα και της Επιτροπής Ανταγωνισμού, καθώς και της Εθνικής Αρχής Κυβερνοασφάλειας.  
3. Η αρμόδια αρχή της παρ. 1 οφείλει να συνεργάζεται και να ανταλλάσσει πληροφορίες με τις αρχές της παρ. 2, όσον αφορά τους παρόχους υπηρεσιών διαμεσολάβησης δεδομένων, με σκοπό την ορθή εφαρμογή του Κανονισμού (ΕΕ) 2022/868.
raw_html: <div class="post_content"><p>1. Το Υπουργείο Ψηφιακής Διακυβέρνησης ορίζεται ως αρμόδια αρχή για τις υπηρεσίες διαμεσολάβησης δεδομένων της παρ. 1 του άρθρου 13 της Πράξης και ασκεί όλες τις αρμοδιότητες που ανατίθενται σε αυτήν από το άρθρο 11 του παρόντος και από τα άρθρα 11, 13, 14, 26, 27 και 28 της Πράξης.<br/>2. Το παρόν δεν θίγει τις εξουσίες των ανεξαρτήτων αρχών, όπως της Αρχής Προστασίας Δεδομένων Προσωπικού Χαρακτήρα και της Επιτροπής Ανταγωνισμού, καθώς και της Εθνικής Αρχής Κυβερνοασφάλειας.<br/>3. Η αρμόδια αρχή της παρ. 1 οφείλει να συνεργάζεται και να ανταλλάσσει πληροφορίες με τις αρχές της παρ. 2, όσον αφορά τους παρόχους υπηρεσιών διαμεσολάβησης δεδομένων, με σκοπό την ορθή εφαρμογή του Κανονισμού (ΕΕ) 2022/868.</p></div>
extraction_method: integrated_pipeline
url: https://www.opengov.gr/digitalandbrief/?p=3472
consultation_id: 1


========== ORIGINAL HTML CONTENT ==========
<div class="post_content"><p>1. Το Υπουργείο Ψηφιακής Διακυβέρνησης ορίζεται ως αρμόδια αρχή για τις υπηρεσίες διαμεσολάβησης δεδομένων της παρ. 1 του άρθρου 13 της Πράξης και ασκεί όλες τις αρμοδιότητες που ανατίθενται σε αυτήν από το άρθρο 11 του παρόντος και από τα άρθρα 11, 13, 14, 26, 27 και 28 της Πράξης.<br/>2. Το παρόν δεν θίγει τις εξουσίες των ανεξαρτήτων αρχών, όπως της Αρχής Προστασίας Δεδομένων Προσωπικού Χαρακτήρα και της Επιτροπής Ανταγωνισμού, καθώς και της Εθνικής Αρχής Κυβερνοασφάλειας.<br/>3. Η αρμόδια αρχή της παρ. 1 οφείλει να συνεργάζεται και να ανταλλάσσει πληροφορίες με τις αρχές της παρ. 2, όσον αφορά τους παρόχους υπηρεσιών διαμεσολάβησης δεδομένων, με σκοπό την ορθή εφαρμογή του Κανονισμού (ΕΕ) 2022/868.</p></div>


========== CLEANED MARKDOWN CONTENT ==========
1. Το Υπουργείο Ψηφιακής Διακυβέρνησης ορίζεται ως αρμόδια αρχή για τις υπηρεσίες διαμεσολάβησης δεδομένων της παρ. 1 του άρθρου 13 της Πράξης και ασκεί όλες τις αρμοδιότητες που ανατίθενται σε αυτήν από το άρθρο 11 του παρόντος και από τα άρθρα 11, 13, 14, 26, 27 και 28 της Πράξης.  
2. Το παρόν δεν θίγει τις εξουσίες των ανεξαρτήτων αρχών, όπως της Αρχής Προστασίας Δεδομένων Προσωπικού Χαρακτήρα και της Επιτροπής Ανταγωνισμού, καθώς και της Εθνικής Αρχής Κυβερνοασφάλειας.  
3. Η αρμόδια αρχή της παρ. 1 οφείλει να συνεργάζεται και να ανταλλάσσει πληροφορίες με τις αρχές της παρ. 2, όσον αφορά τους παρόχους υπηρεσιών διαμεσολάβησης δεδομένων, με σκοπό την ορθή εφαρμογή του Κανονισμού (ΕΕ) 2022/868.


========== COMMENTS ==========
  id: 9
  comment_id: 3411
  username: ΖΩΓΡΑΦΟΠΟΥΛΟΣ ΔΗΜΗΤΡΗΣ
  date: 2025-03-03 23:56:00.000000
  content: Η Πράξη ορίζει (άρθρο 13 παρ. 1) ότι: » 1.Κάθε κράτος μέλος ορίζει μία ή περισσότερες αρμόδιες αρχές για την άσκηση των καθηκόντων που σχετίζονται με τη διαδικασία κοινοποίησης για τις υπηρεσίες διαμεσολάβησης δεδομένων και κοινοποιεί στην Επιτροπή τα στοιχεία των εν λόγω αρμόδιων αρχών έως τις 24 Σεπτεμβρίου 2023. Κάθε κράτος μέλος κοινοποιεί επίσης στην Επιτροπή οποιαδήποτε μεταγενέστερη μεταβολή των στοιχείων των εν λόγω αρμόδιων αρχών.».

Σκόπιμο είναι να τροποποιηθεί το προτεινόμενο άρθρο 13 ώστε το ΥΠΟΥΡΓΕΙΟ ΥΓΕΙΑΣ να οριστεί ως αρμόδια αρχή για τις υπηρεσίες διαμεσολάβησης δεδομένων στον τομέα της υγείας, ιδίως λόγω : (α) της αρμοδιότητας του Υπουργείου και της εμπειρογνωσίας των υπηρεσιών του για την επεξεργασία των ευαίσθητων δεδομένων σχετικών με την υγεία (β) του Κανονισμού European Health Data Space, με βάση τον οποίο του Υπουργείο Υγείας είναι «εκ φύσεως» η Εθνική Αρχή για την περαιτέρω χρήση των δεδομένων υγείας.
  article_id: 8
  ---


