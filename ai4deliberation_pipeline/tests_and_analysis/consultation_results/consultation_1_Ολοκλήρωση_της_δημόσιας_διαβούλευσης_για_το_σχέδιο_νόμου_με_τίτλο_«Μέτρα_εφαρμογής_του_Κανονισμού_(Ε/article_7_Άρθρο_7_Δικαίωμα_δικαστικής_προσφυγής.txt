========== ARTICLE METADATA ==========
id: 7
post_id: 3473
title: Άρθρο 7 Δικαίωμα δικαστικής προσφυγής
content: 1. Κατά των αποφάσεων των φορέων του δημόσιου τομέα επί αιτήματος παροχής πρόσβασης για περαιτέρω χρήση σε δεδομένα που εμπίπτουν στην παρ. 1 του άρθρου 3 της Πράξης, μπορεί να ασκηθεί προσφυγή ουσίας ενώπιον του κατά τόπον αρμόδιου Διοικητικού Εφετείου.  
2. Κατά των αποφάσεων του Διοικητικού Εφετείου που εκδίδονται σύμφωνα με την παρ. 1, μπορεί να ασκηθεί αίτηση αναίρεσης ενώπιον του Συμβουλίου της Επικρατείας.
content_cleaned: 1. Κατά των αποφάσεων των φορέων του δημόσιου τομέα επί αιτήματος παροχής πρόσβασης για περαιτέρω χρήση σε δεδομένα που εμπίπτουν στην παρ. 1 του άρθρου 3 της Πράξης, μπορεί να ασκηθεί προσφυγή ουσίας ενώπιον του κατά τόπον αρμόδιου Διοικητικού Εφετείου.  
2. Κατά των αποφάσεων του Διοικητικού Εφετείου που εκδίδονται σύμφωνα με την παρ. 1, μπορεί να ασκηθεί αίτηση αναίρεσης ενώπιον του Συμβουλίου της Επικρατείας.
raw_html: <div class="post_content"><p>1. Κατά των αποφάσεων των φορέων του δημόσιου τομέα επί αιτήματος παροχής πρόσβασης για περαιτέρω χρήση σε δεδομένα που εμπίπτουν στην παρ. 1 του άρθρου 3 της Πράξης, μπορεί να ασκηθεί προσφυγή ουσίας ενώπιον του κατά τόπον αρμόδιου Διοικητικού Εφετείου.<br/>2. Κατά των αποφάσεων του Διοικητικού Εφετείου που εκδίδονται σύμφωνα με την παρ. 1, μπορεί να ασκηθεί αίτηση αναίρεσης ενώπιον του Συμβουλίου της Επικρατείας.</p></div>
extraction_method: integrated_pipeline
url: https://www.opengov.gr/digitalandbrief/?p=3473
consultation_id: 1


========== ORIGINAL HTML CONTENT ==========
<div class="post_content"><p>1. Κατά των αποφάσεων των φορέων του δημόσιου τομέα επί αιτήματος παροχής πρόσβασης για περαιτέρω χρήση σε δεδομένα που εμπίπτουν στην παρ. 1 του άρθρου 3 της Πράξης, μπορεί να ασκηθεί προσφυγή ουσίας ενώπιον του κατά τόπον αρμόδιου Διοικητικού Εφετείου.<br/>2. Κατά των αποφάσεων του Διοικητικού Εφετείου που εκδίδονται σύμφωνα με την παρ. 1, μπορεί να ασκηθεί αίτηση αναίρεσης ενώπιον του Συμβουλίου της Επικρατείας.</p></div>


========== CLEANED MARKDOWN CONTENT ==========
1. Κατά των αποφάσεων των φορέων του δημόσιου τομέα επί αιτήματος παροχής πρόσβασης για περαιτέρω χρήση σε δεδομένα που εμπίπτουν στην παρ. 1 του άρθρου 3 της Πράξης, μπορεί να ασκηθεί προσφυγή ουσίας ενώπιον του κατά τόπον αρμόδιου Διοικητικού Εφετείου.  
2. Κατά των αποφάσεων του Διοικητικού Εφετείου που εκδίδονται σύμφωνα με την παρ. 1, μπορεί να ασκηθεί αίτηση αναίρεσης ενώπιον του Συμβουλίου της Επικρατείας.


========== COMMENTS ==========
  id: 8
  comment_id: 3394
  username: Giorgos Trantas
  date: 2025-02-25 14:32:00.000000
  content: Λίγο καλύτερα ελληνικά:Κατά των αποφάσεων των φορέων του δημόσιου τομέα «επί αιτημάτων» παροχής πρόσβασης για περαιτέρω χρήση σε δεδομένα που εμπίπτουν στην παρ. 1 του άρθρου 3 της Πράξης, μπορεί να ασκηθεί προσφυγή ουσίας ενώπιον του κατά τόπον αρμόδιου Διοικητικού Εφετείου.
  article_id: 7
  ---
  id: 7
  comment_id: 3395
  username: Χριστιάννα Στυλιανίδου
  date: 2025-03-02 16:09:00.000000
  content: Κατά τα αναφερόμενα στην παρ. 1 του άρθρου 3 του Κανονισμού (ΕΕ)2022/868: «Το παρόν κεφάλαιο εφαρμόζεται στα δεδομένα που βρίσκονται στην κατοχή φορέων του δημόσιου τομέα και τα οποία προστατεύονται για λόγους: α) εμπορικού απορρήτου, μεταξύ άλλων ως επιχειρηματικό, επαγγελματικό και εταιρικό απόρρητο· β) στατιστικού απορρήτου· γ) προστασίας των δικαιωμάτων διανοητικής ιδιοκτησίας τρίτων· ή δ) προστασίας των δεδομένων προσωπικού χαρακτήρα, στον βαθμό που τα εν λόγω δεδομένα δεν εμπίπτουν στο πεδίο εφαρμογής της οδηγίας (ΕΕ) 2019/1024». Σύμφωνα δε, με την παρ. 2 του άρθρου 1: «…Ο παρών κανονισμός δεν θίγει: α) τις ειδικές διατάξεις του ενωσιακού ή του εθνικού δικαίου σχετικά με την πρόσβαση σε ορισμένες κατηγορίες δεδομένων ή την περαιτέρω χρήση τους, ιδίως όσον αφορά τη χορήγηση πρόσβασης σε επίσημα έγγραφα και τη δημοσιοποίησή τους·…»

Το εάν ένα δεδομένο (έγγραφο, πληροφορία κ.ο.κ) προστατεύεται ή όχι για λόγους απορρήτου, πνευματικής ιδιοκτησίας κ.ο.κ., επηρεάζει, λοιπόν, άμεσα και το αν θα εφαρμοστούν στη συγκεκριμένη περίπτωση οι διατάξεις του Κανονισμού αλλά και του υπό κρίση (σχεδίου) νόμου ή οι διατάξεις κάποιου άλλου νόμου (όπως π.χ. οι διατάξεις  του ν. 4727/2020, που επίσης αφορά ζητήματα περαιτέρω χρήσης). Λαμβάνοντας υπ’ όψιν ότι:

Α) Σε αρκετές περιπτώσεις δεν είναι εφικτός ο εκ των προτέρων προσδιορισμός του χαρακτηριστικού αυτού.

Β) Δεν αποτελεί μεμονωμένο φαινόμενο η μη απάντηση των φορέων του δημοσίου σε αιτήματα παροχής πληροφοριών/εγγράφων/δεδομένων (είτε για περαιτέρω χρήση είτε γενικά για πρόσβαση σε έγγραφα). Συνακόλουθα, λόγω της πιθανότητας μη απάντησης του αιτήματος, ο/η ενδιαφερόμενος/η δεν μπορεί να πληροφορηθεί σε εύλογο χρόνο εάν το εν λόγω δεδομένο προστατεύεται σύμφωνα με τα ανωτέρω.

Γ) Η δικαστική προστασία που προβλέπεται στο υπό κρίση σχέδιο νόμου διαφέρει ουσιωδώς από την προβλεπόμενη στο ν. 4727/2020 (προσφυγή ουσίας και αίτηση ακύρωσης αντίστοιχα).

ενδέχεται να τεθούν ζητήματα (αν)ασφάλειας δικαίου, αφού οι ενδιαφερόμενοι δεν θα γνωρίζουν μετά βεβαιότητας το εφαρμοστέο νομικό πλαίσιο για κάθε επιμέρους περίπτωση.

Εν γένει, φαίνεται να δημιουργείται ένα (ακόμη) παράλληλο πλαίσιο στο πεδίο της πρόσβασης στη δημόσια πληροφορία, γεγονός που γεννά πολλούς προβληματισμούς, καθώς δεν έχει προδιοριστεί με ακρίβεια το τι εφαρμόζεται σε κάθε περίπτωση και ποια η σχέση των πλαισίων αυτών μεταξύ τους.
  article_id: 7
  ---


