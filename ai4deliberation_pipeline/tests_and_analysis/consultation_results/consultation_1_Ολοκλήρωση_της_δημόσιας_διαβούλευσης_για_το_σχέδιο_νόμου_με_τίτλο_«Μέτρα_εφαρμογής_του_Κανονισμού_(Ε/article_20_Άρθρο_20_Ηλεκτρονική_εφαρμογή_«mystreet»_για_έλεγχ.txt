========== ARTICLE METADATA ==========
id: 20
post_id: 3458
title: Άρθρο 20 Ηλεκτρονική εφαρμογή «mystreet» για έλεγχο της αυθαίρετης χρήσης κοινόχρηστων χώρων
content: 1. Οι πολίτες, οι οποίοι διαπιστώνουν την αυθαίρετη χρήση κοινόχρηστων χώρων, όπως πεζοδρομίων και πλατειών, για την τοποθέτηση τραπεζοκαθισμάτων καταστημάτων, όπως ορίζεται στο άρθρο 13 του β.δ. της 24 Σεπτ/20 Οκτ. 1958 (Α’ 171), δύνανται να υποβάλλουν καταγγελία προς την αρμόδια ελεγκτική αρχή μέσω ειδικής ηλεκτρονικής εφαρμογής με την ονομασία «mystreet».  
2. Η εφαρμογή της παρ. 1, η οποία αναπτύσσεται από το νομικό πρόσωπο ιδιωτικού δικαίου (ν.π.ι.δ.) «Ελληνικό Κέντρο Διαστήματος» και συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης, είναι δωρεάν και εγκαθίσταται σε «έξυπνες» κινητές συσκευές. Ο ενδιαφερόμενος πολίτης δύναται να αναζητά πληροφορίες για τις παραχωρήσεις δημοσίου χώρου μέσω ειδικά διαμορφωμένου χάρτη με περιγραφικά και γεωχωρικά δεδομένα της εκάστοτε περιοχής του κάθε Δήμου και να υποβάλλει τη σχετική καταγγελία.  
3. Το ν.π.ι.δ. «Ελληνικό Κέντρο Διαστήματος» αναπτύσσει πληροφοριακό σύστημα με την ονομασία «Μητρώο Καταχώρισης Αδειών Χρήσης Κοινόχρηστων Χώρων», το οποίο είναι προσβάσιμο μέσω της Ενιαίας Ψηφιακής Πύλης της Δημόσιας Διοίκησης (gov.gr – ΕΨΠ), και το οποίο συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης. Το πληροφοριακό σύστημα του πρώτου εδαφίου χρησιμοποιείται από τους δήμους, προκειμένου να καταχωρίσουν τις άδειες των καταστημάτων που βρίσκονται εντός του δήμου.
content_cleaned: 1. Οι πολίτες, οι οποίοι διαπιστώνουν την αυθαίρετη χρήση κοινόχρηστων χώρων, όπως πεζοδρομίων και πλατειών, για την τοποθέτηση τραπεζοκαθισμάτων καταστημάτων, όπως ορίζεται στο άρθρο 13 του β.δ. της 24 Σεπτ/20 Οκτ. 1958 (Α’ 171), δύνανται να υποβάλλουν καταγγελία προς την αρμόδια ελεγκτική αρχή μέσω ειδικής ηλεκτρονικής εφαρμογής με την ονομασία «mystreet».  
2. Η εφαρμογή της παρ. 1, η οποία αναπτύσσεται από το νομικό πρόσωπο ιδιωτικού δικαίου (ν.π.ι.δ.) «Ελληνικό Κέντρο Διαστήματος» και συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης, είναι δωρεάν και εγκαθίσταται σε «έξυπνες» κινητές συσκευές. Ο ενδιαφερόμενος πολίτης δύναται να αναζητά πληροφορίες για τις παραχωρήσεις δημοσίου χώρου μέσω ειδικά διαμορφωμένου χάρτη με περιγραφικά και γεωχωρικά δεδομένα της εκάστοτε περιοχής του κάθε Δήμου και να υποβάλλει τη σχετική καταγγελία.  
3. Το ν.π.ι.δ. «Ελληνικό Κέντρο Διαστήματος» αναπτύσσει πληροφοριακό σύστημα με την ονομασία «Μητρώο Καταχώρισης Αδειών Χρήσης Κοινόχρηστων Χώρων», το οποίο είναι προσβάσιμο μέσω της Ενιαίας Ψηφιακής Πύλης της Δημόσιας Διοίκησης (gov.gr – ΕΨΠ), και το οποίο συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης. Το πληροφοριακό σύστημα του πρώτου εδαφίου χρησιμοποιείται από τους δήμους, προκειμένου να καταχωρίσουν τις άδειες των καταστημάτων που βρίσκονται εντός του δήμου.
raw_html: <div class="post_content"><p> </p><p>1. Οι πολίτες, οι οποίοι διαπιστώνουν την αυθαίρετη χρήση κοινόχρηστων χώρων, όπως πεζοδρομίων και πλατειών, για την τοποθέτηση τραπεζοκαθισμάτων καταστημάτων, όπως ορίζεται στο άρθρο 13 του β.δ. της 24 Σεπτ/20 Οκτ. 1958 (Α’ 171), δύνανται να υποβάλλουν καταγγελία προς την αρμόδια ελεγκτική αρχή μέσω ειδικής ηλεκτρονικής εφαρμογής με την ονομασία «mystreet».<br/>2. Η εφαρμογή της παρ. 1, η οποία αναπτύσσεται από το νομικό πρόσωπο ιδιωτικού δικαίου (ν.π.ι.δ.) «Ελληνικό Κέντρο Διαστήματος» και συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης, είναι δωρεάν και εγκαθίσταται σε «έξυπνες» κινητές συσκευές. Ο ενδιαφερόμενος πολίτης δύναται να αναζητά πληροφορίες για τις παραχωρήσεις δημοσίου χώρου μέσω ειδικά διαμορφωμένου χάρτη με περιγραφικά και γεωχωρικά δεδομένα της εκάστοτε περιοχής του κάθε Δήμου και να υποβάλλει τη σχετική καταγγελία.<br/>3. Το ν.π.ι.δ. «Ελληνικό Κέντρο Διαστήματος» αναπτύσσει πληροφοριακό σύστημα με την ονομασία «Μητρώο Καταχώρισης Αδειών Χρήσης Κοινόχρηστων Χώρων», το οποίο είναι προσβάσιμο μέσω της Ενιαίας Ψηφιακής Πύλης της Δημόσιας Διοίκησης (gov.gr – ΕΨΠ), και το οποίο συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης. Το πληροφοριακό σύστημα του πρώτου εδαφίου χρησιμοποιείται από τους δήμους, προκειμένου να καταχωρίσουν τις άδειες των καταστημάτων που βρίσκονται εντός του δήμου.</p></div>
extraction_method: integrated_pipeline
url: https://www.opengov.gr/digitalandbrief/?p=3458
consultation_id: 1


========== ORIGINAL HTML CONTENT ==========
<div class="post_content"><p> </p><p>1. Οι πολίτες, οι οποίοι διαπιστώνουν την αυθαίρετη χρήση κοινόχρηστων χώρων, όπως πεζοδρομίων και πλατειών, για την τοποθέτηση τραπεζοκαθισμάτων καταστημάτων, όπως ορίζεται στο άρθρο 13 του β.δ. της 24 Σεπτ/20 Οκτ. 1958 (Α’ 171), δύνανται να υποβάλλουν καταγγελία προς την αρμόδια ελεγκτική αρχή μέσω ειδικής ηλεκτρονικής εφαρμογής με την ονομασία «mystreet».<br/>2. Η εφαρμογή της παρ. 1, η οποία αναπτύσσεται από το νομικό πρόσωπο ιδιωτικού δικαίου (ν.π.ι.δ.) «Ελληνικό Κέντρο Διαστήματος» και συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης, είναι δωρεάν και εγκαθίσταται σε «έξυπνες» κινητές συσκευές. Ο ενδιαφερόμενος πολίτης δύναται να αναζητά πληροφορίες για τις παραχωρήσεις δημοσίου χώρου μέσω ειδικά διαμορφωμένου χάρτη με περιγραφικά και γεωχωρικά δεδομένα της εκάστοτε περιοχής του κάθε Δήμου και να υποβάλλει τη σχετική καταγγελία.<br/>3. Το ν.π.ι.δ. «Ελληνικό Κέντρο Διαστήματος» αναπτύσσει πληροφοριακό σύστημα με την ονομασία «Μητρώο Καταχώρισης Αδειών Χρήσης Κοινόχρηστων Χώρων», το οποίο είναι προσβάσιμο μέσω της Ενιαίας Ψηφιακής Πύλης της Δημόσιας Διοίκησης (gov.gr – ΕΨΠ), και το οποίο συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης. Το πληροφοριακό σύστημα του πρώτου εδαφίου χρησιμοποιείται από τους δήμους, προκειμένου να καταχωρίσουν τις άδειες των καταστημάτων που βρίσκονται εντός του δήμου.</p></div>


========== CLEANED MARKDOWN CONTENT ==========
1. Οι πολίτες, οι οποίοι διαπιστώνουν την αυθαίρετη χρήση κοινόχρηστων χώρων, όπως πεζοδρομίων και πλατειών, για την τοποθέτηση τραπεζοκαθισμάτων καταστημάτων, όπως ορίζεται στο άρθρο 13 του β.δ. της 24 Σεπτ/20 Οκτ. 1958 (Α’ 171), δύνανται να υποβάλλουν καταγγελία προς την αρμόδια ελεγκτική αρχή μέσω ειδικής ηλεκτρονικής εφαρμογής με την ονομασία «mystreet».  
2. Η εφαρμογή της παρ. 1, η οποία αναπτύσσεται από το νομικό πρόσωπο ιδιωτικού δικαίου (ν.π.ι.δ.) «Ελληνικό Κέντρο Διαστήματος» και συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης, είναι δωρεάν και εγκαθίσταται σε «έξυπνες» κινητές συσκευές. Ο ενδιαφερόμενος πολίτης δύναται να αναζητά πληροφορίες για τις παραχωρήσεις δημοσίου χώρου μέσω ειδικά διαμορφωμένου χάρτη με περιγραφικά και γεωχωρικά δεδομένα της εκάστοτε περιοχής του κάθε Δήμου και να υποβάλλει τη σχετική καταγγελία.  
3. Το ν.π.ι.δ. «Ελληνικό Κέντρο Διαστήματος» αναπτύσσει πληροφοριακό σύστημα με την ονομασία «Μητρώο Καταχώρισης Αδειών Χρήσης Κοινόχρηστων Χώρων», το οποίο είναι προσβάσιμο μέσω της Ενιαίας Ψηφιακής Πύλης της Δημόσιας Διοίκησης (gov.gr – ΕΨΠ), και το οποίο συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης. Το πληροφοριακό σύστημα του πρώτου εδαφίου χρησιμοποιείται από τους δήμους, προκειμένου να καταχωρίσουν τις άδειες των καταστημάτων που βρίσκονται εντός του δήμου.


========== COMMENTS ==========
  id: 27
  comment_id: 3383
  username: Vasilieios Psaromatis
  date: 2025-02-15 11:38:00.000000
  content: Bravo επίτελους
  article_id: 20
  ---
  id: 26
  comment_id: 3393
  username: Γιώργος Θεοδωρόπουλος
  date: 2025-02-25 12:52:00.000000
  content: Να γίνει ιστοσελίδα γιαΚαταγγελίες παράνομων διαφημιστικώνΠινακίδων
  article_id: 20
  ---
  id: 25
  comment_id: 3407
  username: Οργανισμός Ανοιχτών Τεχνολογιών – ΕΕΛΛΑΚ
  date: 2025-03-03 11:34:00.000000
  content: Σχόλιο: Η ηλεκτρονική εφαρμογή «my street» παρουσιάζει σημαντική ευκαιρία για ενίσχυση της συμμετοχικής διακυβέρνησης, αλλά δεν προβλέπονται μηχανισμοί ανατροφοδότησης προς τους πολίτες και διαφάνειας στη διαχείριση των καταγγελιών. Επίσης, ο πιο σχετικός φορέας του δημοσίου να αναπτύξει την εφαρμογή είναι το «Ελληνικό Κτηματολόγιο» που διαθέτει όλα τα απαιτούμενα δεδομένα και τη σχετική τεχνογνωσία,  εάν απαιτείται, μπορεί να συνεργαστεί και με το «Ελληνικό Κέντρο Διαστήματος».

Πρόταση τροποποίησης: Προτείνεται η τροποποίηση της παρ. 2 ως εξής: Η εφαρμογή της παρ. 1, η οποία αναπτύσσεται από το νομικό πρόσωπο δημοσίου δικαίου (ν.π.δ.δ.) «Ελληνικό Κτηματολόγιο» και συντηρείται από τη Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου Ψηφιακής Διακυβέρνησης, είναι ανοιχτού λογισμικού, διατίθεται δωρεάν για όλες τις «έξυπνες» συσκευές, στο πλαίσιο της εφαρμογής διατίθενται από το «Ελληνικό Κτηματολόγιο» μητρώο οδών και αριθμών και μητρώο τοπωνυμιών που επικαιροποιούνται σε εύλογο χρονικό διάστημα όταν προκύπτουν αλλαγές. Ο ενδιαφερόμενος πολίτης δύναται να αναζητά πληροφορίες για τις παραχωρήσεις δημοσίου χώρου μέσω ειδικά διαμορφωμένου χάρτη με περιγραφικά και γεωχωρικά δεδομένα της εκάστοτε περιοχής του κάθε Δήμου και να υποβάλλει τη σχετική καταγγελία.

Πρόταση τροποποίησης: Προτείνεται η προσθήκη νέας παραγράφου: «5. Η εφαρμογή «my street» περιλαμβάνει υποχρεωτικά λειτουργία ενημέρωσης των πολιτών για την πορεία των καταγγελιών τους και τις ενέργειες της αρμόδιας αρχής. Κάθε δήμος δημοσιεύει ανά τρίμηνο συγκεντρωτικά, ανωνυμοποιημένα στατιστικά στοιχεία για τις καταγγελίες που έλαβε και τις ενέργειες στις οποίες προέβη. Τα δεδομένα των καταγγελιών, αφού υποστούν κατάλληλη ανωνυμοποίηση, διατίθενται ως ανοικτά δεδομένα μέσω του data.gov.gr σε μηχαναγνώσιμη μορφή.»
  article_id: 20
  ---


