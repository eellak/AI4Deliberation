========== ARTICLE METADATA ==========
id: 5
post_id: 3475
title: Άρθρο 5 Αρμόδιος φορέας για την παροχή συνδρομής σε φορείς του δημοσίου τομέα
content: 1. Το Υπουργείο Ψηφιακής Διακυβέρνησης ορίζεται ως αρμόδιος φορέας για την παροχή συνδρομής σε φορείς του δημοσίου τομέα που χορηγούν ή αρνούνται πρόσβαση για περαιτέρω χρήση δεδομένων, σύμφωνα με την παρ. 1 του άρθρου 7 της Πράξης, και ασκεί όλες τις αρμοδιότητες που ανατίθενται σε αυτόν από το παρόν άρθρο, καθώς και από τα άρθρα 7 και 9 της Πράξης, περί αρμόδιων φορέων και διαδικασίας υποβολής αιτημάτων για περαιτέρω χρήση, αντίστοιχα.  
2. Με απόφαση του αρμόδιου οργάνου του οικείου φορέα του δημοσίου τομέα, μπορεί να ανατίθεται η αρμοδιότητα χορήγησης ή άρνησης πρόσβασης για περαιτέρω χρήση δεδομένων στον αρμόδιο φορέα της παρ. 1, κατόπιν σύμφωνης γνώμης του.
content_cleaned: 1. Το Υπουργείο Ψηφιακής Διακυβέρνησης ορίζεται ως αρμόδιος φορέας για την παροχή συνδρομής σε φορείς του δημοσίου τομέα που χορηγούν ή αρνούνται πρόσβαση για περαιτέρω χρήση δεδομένων, σύμφωνα με την παρ. 1 του άρθρου 7 της Πράξης, και ασκεί όλες τις αρμοδιότητες που ανατίθενται σε αυτόν από το παρόν άρθρο, καθώς και από τα άρθρα 7 και 9 της Πράξης, περί αρμόδιων φορέων και διαδικασίας υποβολής αιτημάτων για περαιτέρω χρήση, αντίστοιχα.  
2. Με απόφαση του αρμόδιου οργάνου του οικείου φορέα του δημοσίου τομέα, μπορεί να ανατίθεται η αρμοδιότητα χορήγησης ή άρνησης πρόσβασης για περαιτέρω χρήση δεδομένων στον αρμόδιο φορέα της παρ. 1, κατόπιν σύμφωνης γνώμης του.
raw_html: <div class="post_content"><p>1. Το Υπουργείο Ψηφιακής Διακυβέρνησης ορίζεται ως αρμόδιος φορέας για την παροχή συνδρομής σε φορείς του δημοσίου τομέα που χορηγούν ή αρνούνται πρόσβαση για περαιτέρω χρήση δεδομένων, σύμφωνα με την παρ. 1 του άρθρου 7 της Πράξης, και ασκεί όλες τις αρμοδιότητες που ανατίθενται σε αυτόν από το παρόν άρθρο, καθώς και από τα άρθρα 7 και 9 της Πράξης, περί αρμόδιων φορέων και διαδικασίας υποβολής αιτημάτων για περαιτέρω χρήση, αντίστοιχα.<br/>2. Με απόφαση του αρμόδιου οργάνου του οικείου φορέα του δημοσίου τομέα, μπορεί να ανατίθεται η αρμοδιότητα χορήγησης ή άρνησης πρόσβασης για περαιτέρω χρήση δεδομένων στον αρμόδιο φορέα της παρ. 1, κατόπιν σύμφωνης γνώμης του.</p></div>
extraction_method: integrated_pipeline
url: https://www.opengov.gr/digitalandbrief/?p=3475
consultation_id: 1


========== ORIGINAL HTML CONTENT ==========
<div class="post_content"><p>1. Το Υπουργείο Ψηφιακής Διακυβέρνησης ορίζεται ως αρμόδιος φορέας για την παροχή συνδρομής σε φορείς του δημοσίου τομέα που χορηγούν ή αρνούνται πρόσβαση για περαιτέρω χρήση δεδομένων, σύμφωνα με την παρ. 1 του άρθρου 7 της Πράξης, και ασκεί όλες τις αρμοδιότητες που ανατίθενται σε αυτόν από το παρόν άρθρο, καθώς και από τα άρθρα 7 και 9 της Πράξης, περί αρμόδιων φορέων και διαδικασίας υποβολής αιτημάτων για περαιτέρω χρήση, αντίστοιχα.<br/>2. Με απόφαση του αρμόδιου οργάνου του οικείου φορέα του δημοσίου τομέα, μπορεί να ανατίθεται η αρμοδιότητα χορήγησης ή άρνησης πρόσβασης για περαιτέρω χρήση δεδομένων στον αρμόδιο φορέα της παρ. 1, κατόπιν σύμφωνης γνώμης του.</p></div>


========== CLEANED MARKDOWN CONTENT ==========
1. Το Υπουργείο Ψηφιακής Διακυβέρνησης ορίζεται ως αρμόδιος φορέας για την παροχή συνδρομής σε φορείς του δημοσίου τομέα που χορηγούν ή αρνούνται πρόσβαση για περαιτέρω χρήση δεδομένων, σύμφωνα με την παρ. 1 του άρθρου 7 της Πράξης, και ασκεί όλες τις αρμοδιότητες που ανατίθενται σε αυτόν από το παρόν άρθρο, καθώς και από τα άρθρα 7 και 9 της Πράξης, περί αρμόδιων φορέων και διαδικασίας υποβολής αιτημάτων για περαιτέρω χρήση, αντίστοιχα.  
2. Με απόφαση του αρμόδιου οργάνου του οικείου φορέα του δημοσίου τομέα, μπορεί να ανατίθεται η αρμοδιότητα χορήγησης ή άρνησης πρόσβασης για περαιτέρω χρήση δεδομένων στον αρμόδιο φορέα της παρ. 1, κατόπιν σύμφωνης γνώμης του.


========== COMMENTS ==========
  id: 4
  comment_id: 3386
  username: Vasilieios Psaromatis
  date: 2025-02-15 11:28:00.000000
  content: Ορθώς
  article_id: 5
  ---
  id: 3
  comment_id: 3398
  username: Οργανισμός Ανοιχτών Τεχνολογιών – ΕΕΛΛΑΚ
  date: 2025-03-03 11:22:00.000000
  content: Σχόλιο: Η παρ. 2 επιτρέπει την ανάθεση αρμοδιοτήτων στο Υπουργείο Ψηφιακής Διακυβέρνησης χωρίς να προβλέπει σαφή κριτήρια για αυτή την ανάθεση.

Πρόταση τροποποίησης: Προτείνεται η τροποποίηση της παρ. 2 ως εξής: «Με απόφαση του αρμόδιου οργάνου του οικείου φορέα του δημοσίου τομέα, μπορεί να ανατίθεται η αρμοδιότητα χορήγησης ή άρνησης πρόσβασης για περαιτέρω χρήση δεδομένων στον αρμόδιο φορέα της παρ. 1, κατόπιν σύμφωνης γνώμης του, εφόσον συντρέχουν τεκμηριωμένα λόγοι αδυναμίας του φορέα να διαχειριστεί αποτελεσματικά τέτοια αιτήματα ή απαιτείται εξειδικευμένη τεχνική υποστήριξη. Η απόφαση ανάθεσης αναρτάται υποχρεωτικά στον ιστότοπο του φορέα και στο ενιαίο σημείο πληροφόρησης του άρθρου 6.»
  article_id: 5
  ---
  id: 2
  comment_id: 3409
  username: ΖΩΓΡΑΦΟΠΟΥΛΟΣ ΔΗΜΗΤΡΗΣ
  date: 2025-03-03 23:55:00.000000
  content: Η Πράξη ορίζει (άρθρο 7 παρ. 1) ότι¨»1. Για την εκτέλεση των καθηκόντων που αναφέρονται στο παρόν άρθρο, κάθε κράτος μέλος ορίζει έναν ή περισσότερους αρμόδιους φορείς, ενδεχομένως με αρμοδιότητα για ειδικούς τομείς, οι οποίοι βοηθούν τους φορείς του δημόσιου τομέα που χορηγούν ή αρνούνται πρόσβαση για περαιτέρω χρήση των κατηγοριών δεδομένων που αναφέρονται στο άρθρο 3 παράγραφος 1. Τα κράτη μέλη μπορούν είτε να συστήσουν έναν ή περισσότερους νέους αρμόδιους φορείς είτε να βασίζονται σε υφιστάμενους φορείς του δημόσιου τομέα ή σε εσωτερικές υπηρεσίες φορέων του δημόσιου τομέα που πληρούν τις προϋποθέσεις που ορίζονται στον παρόντα κανονισμό.».Το παρόν άρθρο προβλέπει (παρ. 1) ότι:»Το Υπουργείο Ψηφιακής Διακυβέρνησης ορίζεται ως αρμόδιος φορέας για την παροχή συνδρομής σε φορείς του δημοσίου τομέα που χορηγούν ή αρνούνται πρόσβαση για περαιτέρω χρήση δεδομένων, σύμφωνα με την παρ. 1 του άρθρου 7 της Πράξης,…».Ωστόσο, είναι σκόπιμο να προβλεφθεί ότι στον τομέα τησ Υγείας αρμόδιος δημόσιος φορέας ορίζεται το ΥΠΟΥΡΓΕΙΟ ΥΓΕΙΑΣ, ιδίως λόγω : (α) της αρμοδιότητας του Υπουργείου και της εμπειρογνωσίας των υπηρεσιών του για την επεξεργασία των ευευαίσθητν δεδομένων σχετικών με την υγεία (β) του ΚανονισμούEuropean Health Data Space, με βάση τον οποίο του Υπουργείο Υγείας είναι «εκ φύσεως» η Εθνική Αρχή για την περαιτέρω χρήση των δεδομένων υγείας.
  article_id: 5
  ---


