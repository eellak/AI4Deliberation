========== ARTICLE METADATA ==========
id: 22
post_id: 3456
title: Άρθρο 22 Ρύθμιση θεμάτων της εταιρείας «Συμμετοχές 5G Α.Ε.»- Τροποποίηση παρ. 5 και περ. Β) παρ. 7 άρθρου 93 ν. 4727/2020
content: 1. Στην παρ. 5 του άρθρου 93 του ν. 4727/2020 (Α’ 184), περί της ίδρυσης εταιρείας «Συμμετοχές 5G Α.Ε.», επέρχονται οι ακόλουθες τροποποιήσεις: α) οι λέξεις «Αποκλειστικός σκοπός» αντικαθίστανται από τη λέξη «Σκοπός», β) προστίθενται οι λέξεις «, καθώς και η σύσταση και διαχείριση άλλων αμοιβαίων κεφαλαίων επιχειρηματικών συμμετοχών στον χώρο των νέων τεχνολογιών,» και η παρ. 5 διαμορφώνεται ως εξής:

«5. Σκοπός της Εταιρείας είναι η σύσταση και διαχείριση του «Ταμείου Φαιστός» του άρθρου 94 του παρόντος, κατ’ εφαρμογή του άρθρου 7 του ν. 2992/2002 (Α’ 54), καθώς και η σύσταση και διαχείριση άλλων αμοιβαίων κεφαλαίων επιχειρηματικών συμμετοχών στον χώρο των νέων τεχνολογιών, σύμφωνα με τις επικρατούσες συνθήκες της αγοράς και με εγγυήσεις πλήρους διαφάνειας και λογοδοσίας και τηρώντας τα διεθνή πρότυπα χρηματοοικονομικής αναφοράς (IFRS).».

2. Στο τρίτο εδάφιο της περ. Β’ της παρ. 7 του άρθρου 93 του ν. 4727/2020, η λέξη και ο αριθμός «Τρία (3)» αντικαθίστανται από τη λέξη και τον αριθμό «Δύο (2)», και η περ. Β) της παρ. 7 διαμορφώνεται ως εξής:

«Β. Το Διοικητικό Συμβούλιο συγκροτείται από επτά (7) μέλη, τα οποία διορίζονται για θητεία τεσσάρων (4) ετών. Τα επτά (7) μέλη, από τα οποία τέσσερα (4) είναι και μέλη της Επενδυτικής Επιτροπής, ορίζονται από την Ε.Ε.Σ.Υ.Π. Α.Ε. Δύο (2) τουλάχιστον μέλη πρέπει να είναι ανεξάρτητα, με βάση τα κριτήρια ανεξαρτησίας του άρθρου 9 του ν. 4706/2020 (Α΄ 136).  
Το Διοικητικό Συμβούλιο είναι υπεύθυνο για τη διοίκηση της Εταιρείας και την επίτευξη του σκοπού της κατά την παρ. 4. Το Διοικητικό Συμβούλιο αποφασίζει επί όλων των θεμάτων που σχετίζονται με τη διαχείριση της Εταιρείας, εκτός από τα θέματα εκείνα που σύμφωνα με τις διατάξεις του παρόντος ανήκουν στην αρμοδιότητα της Γενικής Συνέλευσης. Το Διοικητικό Συμβούλιο έχει τις αρμοδιότητες που αναφέρονται στα άρθρα 86 έως 88. του ν. 4548/2018 (Α΄ 104).  
Εφόσον οι αποφάσεις του Διοικητικού Συμβουλίου λαμβάνονται σύμφωνα με τις ρυθμίσεις του παρόντος, του Εσωτερικού Κανονισμού και της ισχύουσας νομοθεσίας, λογίζεται ότι είναι σύμφωνες με το σκοπό της Εταιρείας, όπως αυτός προβλέπεται στο παρόν άρθρο. Τα μέλη του Διοικητικού Συμβουλίου δεν υπέχουν αστική ευθύνη έναντι τρίτων για πράξεις ή παραλείψεις κατά την άσκηση των καθηκόντων τους παρά μόνο για δόλο ή βαρεία αμέλεια.».
content_cleaned: 1. Στην παρ. 5 του άρθρου 93 του ν. 4727/2020 (Α’ 184), περί της ίδρυσης εταιρείας «Συμμετοχές 5G Α.Ε.», επέρχονται οι ακόλουθες τροποποιήσεις: α) οι λέξεις «Αποκλειστικός σκοπός» αντικαθίστανται από τη λέξη «Σκοπός», β) προστίθενται οι λέξεις «, καθώς και η σύσταση και διαχείριση άλλων αμοιβαίων κεφαλαίων επιχειρηματικών συμμετοχών στον χώρο των νέων τεχνολογιών,» και η παρ. 5 διαμορφώνεται ως εξής:

«5. Σκοπός της Εταιρείας είναι η σύσταση και διαχείριση του «Ταμείου Φαιστός» του άρθρου 94 του παρόντος, κατ’ εφαρμογή του άρθρου 7 του ν. 2992/2002 (Α’ 54), καθώς και η σύσταση και διαχείριση άλλων αμοιβαίων κεφαλαίων επιχειρηματικών συμμετοχών στον χώρο των νέων τεχνολογιών, σύμφωνα με τις επικρατούσες συνθήκες της αγοράς και με εγγυήσεις πλήρους διαφάνειας και λογοδοσίας και τηρώντας τα διεθνή πρότυπα χρηματοοικονομικής αναφοράς (IFRS).».

2. Στο τρίτο εδάφιο της περ. Β’ της παρ. 7 του άρθρου 93 του ν. 4727/2020, η λέξη και ο αριθμός «Τρία (3)» αντικαθίστανται από τη λέξη και τον αριθμό «Δύο (2)», και η περ. Β) της παρ. 7 διαμορφώνεται ως εξής:

«Β. Το Διοικητικό Συμβούλιο συγκροτείται από επτά (7) μέλη, τα οποία διορίζονται για θητεία τεσσάρων (4) ετών. Τα επτά (7) μέλη, από τα οποία τέσσερα (4) είναι και μέλη της Επενδυτικής Επιτροπής, ορίζονται από την Ε.Ε.Σ.Υ.Π. Α.Ε. Δύο (2) τουλάχιστον μέλη πρέπει να είναι ανεξάρτητα, με βάση τα κριτήρια ανεξαρτησίας του άρθρου 9 του ν. 4706/2020 (Α΄ 136).  
Το Διοικητικό Συμβούλιο είναι υπεύθυνο για τη διοίκηση της Εταιρείας και την επίτευξη του σκοπού της κατά την παρ. 4. Το Διοικητικό Συμβούλιο αποφασίζει επί όλων των θεμάτων που σχετίζονται με τη διαχείριση της Εταιρείας, εκτός από τα θέματα εκείνα που σύμφωνα με τις διατάξεις του παρόντος ανήκουν στην αρμοδιότητα της Γενικής Συνέλευσης. Το Διοικητικό Συμβούλιο έχει τις αρμοδιότητες που αναφέρονται στα άρθρα 86 έως 88. του ν. 4548/2018 (Α΄ 104).  
Εφόσον οι αποφάσεις του Διοικητικού Συμβουλίου λαμβάνονται σύμφωνα με τις ρυθμίσεις του παρόντος, του Εσωτερικού Κανονισμού και της ισχύουσας νομοθεσίας, λογίζεται ότι είναι σύμφωνες με το σκοπό της Εταιρείας, όπως αυτός προβλέπεται στο παρόν άρθρο. Τα μέλη του Διοικητικού Συμβουλίου δεν υπέχουν αστική ευθύνη έναντι τρίτων για πράξεις ή παραλείψεις κατά την άσκηση των καθηκόντων τους παρά μόνο για δόλο ή βαρεία αμέλεια.».
raw_html: <div class="post_content"><p> </p><p>1. Στην παρ. 5 του άρθρου 93 του ν. 4727/2020 (Α’ 184), περί της ίδρυσης εταιρείας «Συμμετοχές 5G Α.Ε.», επέρχονται οι ακόλουθες τροποποιήσεις: α) οι λέξεις «Αποκλειστικός σκοπός» αντικαθίστανται από τη λέξη «Σκοπός», β) προστίθενται οι λέξεις «, καθώς και η σύσταση και διαχείριση άλλων αμοιβαίων κεφαλαίων επιχειρηματικών συμμετοχών στον χώρο των νέων τεχνολογιών,» και η παρ. 5 διαμορφώνεται ως εξής:</p><p>«5. Σκοπός της Εταιρείας είναι η σύσταση και διαχείριση του «Ταμείου Φαιστός» του άρθρου 94 του παρόντος, κατ’ εφαρμογή του άρθρου 7 του ν. 2992/2002 (Α’ 54), καθώς και η σύσταση και διαχείριση άλλων αμοιβαίων κεφαλαίων επιχειρηματικών συμμετοχών στον χώρο των νέων τεχνολογιών, σύμφωνα με τις επικρατούσες συνθήκες της αγοράς και με εγγυήσεις πλήρους διαφάνειας και λογοδοσίας και τηρώντας τα διεθνή πρότυπα χρηματοοικονομικής αναφοράς (IFRS).».</p><p>2. Στο τρίτο εδάφιο της περ. Β’ της παρ. 7 του άρθρου 93 του ν. 4727/2020, η λέξη και ο αριθμός «Τρία (3)» αντικαθίστανται από τη λέξη και τον αριθμό «Δύο (2)», και η περ. Β) της παρ. 7 διαμορφώνεται ως εξής:</p><p>«Β. Το Διοικητικό Συμβούλιο συγκροτείται από επτά (7) μέλη, τα οποία διορίζονται για θητεία τεσσάρων (4) ετών. Τα επτά (7) μέλη, από τα οποία τέσσερα (4) είναι και μέλη της Επενδυτικής Επιτροπής, ορίζονται από την Ε.Ε.Σ.Υ.Π. Α.Ε. Δύο (2) τουλάχιστον μέλη πρέπει να είναι ανεξάρτητα, με βάση τα κριτήρια ανεξαρτησίας του άρθρου 9 του ν. 4706/2020 (Α΄ 136).<br/>Το Διοικητικό Συμβούλιο είναι υπεύθυνο για τη διοίκηση της Εταιρείας και την επίτευξη του σκοπού της κατά την παρ. 4. Το Διοικητικό Συμβούλιο αποφασίζει επί όλων των θεμάτων που σχετίζονται με τη διαχείριση της Εταιρείας, εκτός από τα θέματα εκείνα που σύμφωνα με τις διατάξεις του παρόντος ανήκουν στην αρμοδιότητα της Γενικής Συνέλευσης. Το Διοικητικό Συμβούλιο έχει τις αρμοδιότητες που αναφέρονται στα άρθρα 86 έως 88. του ν. 4548/2018 (Α΄ 104).<br/>Εφόσον οι αποφάσεις του Διοικητικού Συμβουλίου λαμβάνονται σύμφωνα με τις ρυθμίσεις του παρόντος, του Εσωτερικού Κανονισμού και της ισχύουσας νομοθεσίας, λογίζεται ότι είναι σύμφωνες με το σκοπό της Εταιρείας, όπως αυτός προβλέπεται στο παρόν άρθρο. Τα μέλη του Διοικητικού Συμβουλίου δεν υπέχουν αστική ευθύνη έναντι τρίτων για πράξεις ή παραλείψεις κατά την άσκηση των καθηκόντων τους παρά μόνο για δόλο ή βαρεία αμέλεια.».</p><p> </p></div>
extraction_method: integrated_pipeline
url: https://www.opengov.gr/digitalandbrief/?p=3456
consultation_id: 1


========== ORIGINAL HTML CONTENT ==========
<div class="post_content"><p> </p><p>1. Στην παρ. 5 του άρθρου 93 του ν. 4727/2020 (Α’ 184), περί της ίδρυσης εταιρείας «Συμμετοχές 5G Α.Ε.», επέρχονται οι ακόλουθες τροποποιήσεις: α) οι λέξεις «Αποκλειστικός σκοπός» αντικαθίστανται από τη λέξη «Σκοπός», β) προστίθενται οι λέξεις «, καθώς και η σύσταση και διαχείριση άλλων αμοιβαίων κεφαλαίων επιχειρηματικών συμμετοχών στον χώρο των νέων τεχνολογιών,» και η παρ. 5 διαμορφώνεται ως εξής:</p><p>«5. Σκοπός της Εταιρείας είναι η σύσταση και διαχείριση του «Ταμείου Φαιστός» του άρθρου 94 του παρόντος, κατ’ εφαρμογή του άρθρου 7 του ν. 2992/2002 (Α’ 54), καθώς και η σύσταση και διαχείριση άλλων αμοιβαίων κεφαλαίων επιχειρηματικών συμμετοχών στον χώρο των νέων τεχνολογιών, σύμφωνα με τις επικρατούσες συνθήκες της αγοράς και με εγγυήσεις πλήρους διαφάνειας και λογοδοσίας και τηρώντας τα διεθνή πρότυπα χρηματοοικονομικής αναφοράς (IFRS).».</p><p>2. Στο τρίτο εδάφιο της περ. Β’ της παρ. 7 του άρθρου 93 του ν. 4727/2020, η λέξη και ο αριθμός «Τρία (3)» αντικαθίστανται από τη λέξη και τον αριθμό «Δύο (2)», και η περ. Β) της παρ. 7 διαμορφώνεται ως εξής:</p><p>«Β. Το Διοικητικό Συμβούλιο συγκροτείται από επτά (7) μέλη, τα οποία διορίζονται για θητεία τεσσάρων (4) ετών. Τα επτά (7) μέλη, από τα οποία τέσσερα (4) είναι και μέλη της Επενδυτικής Επιτροπής, ορίζονται από την Ε.Ε.Σ.Υ.Π. Α.Ε. Δύο (2) τουλάχιστον μέλη πρέπει να είναι ανεξάρτητα, με βάση τα κριτήρια ανεξαρτησίας του άρθρου 9 του ν. 4706/2020 (Α΄ 136).<br/>Το Διοικητικό Συμβούλιο είναι υπεύθυνο για τη διοίκηση της Εταιρείας και την επίτευξη του σκοπού της κατά την παρ. 4. Το Διοικητικό Συμβούλιο αποφασίζει επί όλων των θεμάτων που σχετίζονται με τη διαχείριση της Εταιρείας, εκτός από τα θέματα εκείνα που σύμφωνα με τις διατάξεις του παρόντος ανήκουν στην αρμοδιότητα της Γενικής Συνέλευσης. Το Διοικητικό Συμβούλιο έχει τις αρμοδιότητες που αναφέρονται στα άρθρα 86 έως 88. του ν. 4548/2018 (Α΄ 104).<br/>Εφόσον οι αποφάσεις του Διοικητικού Συμβουλίου λαμβάνονται σύμφωνα με τις ρυθμίσεις του παρόντος, του Εσωτερικού Κανονισμού και της ισχύουσας νομοθεσίας, λογίζεται ότι είναι σύμφωνες με το σκοπό της Εταιρείας, όπως αυτός προβλέπεται στο παρόν άρθρο. Τα μέλη του Διοικητικού Συμβουλίου δεν υπέχουν αστική ευθύνη έναντι τρίτων για πράξεις ή παραλείψεις κατά την άσκηση των καθηκόντων τους παρά μόνο για δόλο ή βαρεία αμέλεια.».</p><p> </p></div>


========== CLEANED MARKDOWN CONTENT ==========
1. Στην παρ. 5 του άρθρου 93 του ν. 4727/2020 (Α’ 184), περί της ίδρυσης εταιρείας «Συμμετοχές 5G Α.Ε.», επέρχονται οι ακόλουθες τροποποιήσεις: α) οι λέξεις «Αποκλειστικός σκοπός» αντικαθίστανται από τη λέξη «Σκοπός», β) προστίθενται οι λέξεις «, καθώς και η σύσταση και διαχείριση άλλων αμοιβαίων κεφαλαίων επιχειρηματικών συμμετοχών στον χώρο των νέων τεχνολογιών,» και η παρ. 5 διαμορφώνεται ως εξής:

«5. Σκοπός της Εταιρείας είναι η σύσταση και διαχείριση του «Ταμείου Φαιστός» του άρθρου 94 του παρόντος, κατ’ εφαρμογή του άρθρου 7 του ν. 2992/2002 (Α’ 54), καθώς και η σύσταση και διαχείριση άλλων αμοιβαίων κεφαλαίων επιχειρηματικών συμμετοχών στον χώρο των νέων τεχνολογιών, σύμφωνα με τις επικρατούσες συνθήκες της αγοράς και με εγγυήσεις πλήρους διαφάνειας και λογοδοσίας και τηρώντας τα διεθνή πρότυπα χρηματοοικονομικής αναφοράς (IFRS).».

2. Στο τρίτο εδάφιο της περ. Β’ της παρ. 7 του άρθρου 93 του ν. 4727/2020, η λέξη και ο αριθμός «Τρία (3)» αντικαθίστανται από τη λέξη και τον αριθμό «Δύο (2)», και η περ. Β) της παρ. 7 διαμορφώνεται ως εξής:

«Β. Το Διοικητικό Συμβούλιο συγκροτείται από επτά (7) μέλη, τα οποία διορίζονται για θητεία τεσσάρων (4) ετών. Τα επτά (7) μέλη, από τα οποία τέσσερα (4) είναι και μέλη της Επενδυτικής Επιτροπής, ορίζονται από την Ε.Ε.Σ.Υ.Π. Α.Ε. Δύο (2) τουλάχιστον μέλη πρέπει να είναι ανεξάρτητα, με βάση τα κριτήρια ανεξαρτησίας του άρθρου 9 του ν. 4706/2020 (Α΄ 136).  
Το Διοικητικό Συμβούλιο είναι υπεύθυνο για τη διοίκηση της Εταιρείας και την επίτευξη του σκοπού της κατά την παρ. 4. Το Διοικητικό Συμβούλιο αποφασίζει επί όλων των θεμάτων που σχετίζονται με τη διαχείριση της Εταιρείας, εκτός από τα θέματα εκείνα που σύμφωνα με τις διατάξεις του παρόντος ανήκουν στην αρμοδιότητα της Γενικής Συνέλευσης. Το Διοικητικό Συμβούλιο έχει τις αρμοδιότητες που αναφέρονται στα άρθρα 86 έως 88. του ν. 4548/2018 (Α΄ 104).  
Εφόσον οι αποφάσεις του Διοικητικού Συμβουλίου λαμβάνονται σύμφωνα με τις ρυθμίσεις του παρόντος, του Εσωτερικού Κανονισμού και της ισχύουσας νομοθεσίας, λογίζεται ότι είναι σύμφωνες με το σκοπό της Εταιρείας, όπως αυτός προβλέπεται στο παρόν άρθρο. Τα μέλη του Διοικητικού Συμβουλίου δεν υπέχουν αστική ευθύνη έναντι τρίτων για πράξεις ή παραλείψεις κατά την άσκηση των καθηκόντων τους παρά μόνο για δόλο ή βαρεία αμέλεια.».


========== COMMENTS ==========
  id: 28
  comment_id: 3391
  username: Vasilieios Psaromatis
  date: 2025-02-18 12:07:00.000000
  content: Bravo congratsulations
  article_id: 22
  ---


