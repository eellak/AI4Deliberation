## ΑΝΑΛΥΣΗ ΣΥΝΕΠΕΙΩΝ ΡΥΘΜΙΣΗΣ

## ΤΙΤΛΟΣ ΑΞΙΟΛΟΓΟΥΜΕΝΗΣ ΡΥΘΜΙΣΗΣ

## ΣΧΕΔΙΟ ΝΟΜΟΥ ΤΟΥ ΥΦΥΠΟΥΡΓΟΥ ΣΤΟΝ ΠΡΩΘΥΠΟΥΡΓΟ ΜΕ ΤΙΤΛΟ

«Ενίσχυση της δημοσιότητας και της διαφάνειας στον έντυπο και ηλεκτρονικό τύπο Τροποποιήσεις ν. 5005/2022 και ν. 3548/2007 και λοιπές διατάξεις»

## Επισπεύδον Υπουργείο: Υφυπουργός στον Πρωθυπουργό

Στοιχεία  επικοινωνίας: Σοφία  Λάτσου,  Προϊσταμένη  Διεύθυνσης  Διεύθυνση  Εποπτείας Μέσων Ενημέρωσης Γ.Γ.Ε.Ε., τηλ 2109098360, e-mail: slatsou@media.gov.gr

<!-- image -->

- 1 Τομέας  νομοθέτησης  επί  θεμάτων  Υπουργείου  Παιδείας,  Θρησκευμάτων  και  Αθλητισμού  και Υπουργείου Πολιτισμού.
- 2 Τομέας νομοθέτησης επί θεμάτων Υπουργείου Εξωτερικών και Υπουργείου Εθνικής Άμυνας.
- 3 Τομέας νομοθέτησης επί θεμάτων Υπουργείου Εθνικής Οικονομίας και Οικονομικών.
- 4 Τομέας νομοθέτησης επί θεμάτων Υπουργείου Εργασίας και Κοινωνικής Ασφάλισης και Υπουργείου Κοινωνικής Συνοχής και Οικογένειας.
- 5 Τομέας νομοθέτησης επί θεμάτων Υπουργείου Εσωτερικών, Υπουργείου Προστασίας του Πολίτη, Υπουργείου  Δικαιοσύνης,  Υπουργείου  Μετανάστευσης  και  Ασύλου  και  Υπουργείου  Ψηφιακής Διακυβέρνησης.
- 6 Τομέας  νομοθέτησης  επί  θεμάτων  Υποδομών  και  Μεταφορών,  Υπουργείου  Περιβάλλοντος  και Ενέργειας, Υπουργείου Ανάπτυξης, Υπουργείου Αγροτικής Ανάπτυξης και Τροφίμων, Υπουργείου Ναυτιλίας και Νησιωτικής Πολιτικής, Υπουργείου Τουρισμού και Υπουργείου Κλιματικής Κρίσης και Πολιτικής Προστασίας.

## Η «ταυτότητα» της αξιολογούμενης ρύθμισης

## 1. Ποιο ζήτημα αντιμετωπίζει η αξιολογούμενη ρύθμιση;

Σκοπός των αξιολογούμενων ρυθμίσεων, όπως παρατίθενται και στο Μέρος Α', είναι η αναβάθμιση και ο εξορθολογισμός της λειτουργίας του Μητρώου Έντυπου Τύπου (Μ.Ε.Τ.) και του Μητρώου Ηλεκτρονικού Τύπου (Μ.Η.Τ.), τα οποία συστάθηκαν με τον ν. 5005/2022 (Α' 236), αξιοποιώντας την εμπειρία από τα δύο πρώτα χρόνια λειτουργίας τους, με στόχο την απλοποίηση των διαδικασιών και τη μείωση των διοικητικών βαρών των επιχειρήσεων τύπου. Συγχρόνως  εισάγονται  διατάξεις  που  άγουν  στον  εξορθολογισμό  του  ν. 3548/2007 (Α' 68), ο οποίος συνδέεται στενά με τον ν. 5005/2022, καθώς στην πράξη αμφότερα τα νομοθετήματα συνεχίζουν να εφαρμόζονται παράλληλα και να αλληλεπιδρούν ως προς τον τοπικό και περιφερειακό τύπο. Προς τούτο, αντικείμενο των αξιολογούμενων ρυθμίσεων αποτελούν, ιδίως, η αποσαφήνιση εννοιών που χρησιμοποιούνται στον ν. 5005/2022, η τροποποίηση των προϋποθέσεων εγγραφής και επανεγγραφής στο Μ.Ε.Τ. και στο Μ.Η.Τ., ιδίως δια της διεύρυνσης συγκεκριμένων προθεσμιών, η ενίσχυση των δειγματοληπτικών και επιτόπιων ελέγχων των εγγεγραμμένων εντύπων και  ηλεκτρονικού  τύπου  και  η  στοχευμένη  τροποποίηση  διατάξεων  του  ν. 3548/2007,  που  αφορούν  στην  προθεσμία  υποβολής  αιτήσεων  εγγραφής εφημερίδων στο Υπομητρώο Περιφερειακού και Τοπικού Τύπου, στη διαδικασία καταβολής των αμοιβών για την καταχώριση δημοσιεύσεων στον περιφερειακό  και  τοπικό  τύπο  και  στις  κυρώσεις  των  παραβάσεων  του  ν. 3548/2007.

Με  το Μέρος  Β' του  προτεινόμενου  σχεδίου  νόμου  διευρύνεται  το  πεδίο εφαρμογής  του  ν.  5005/2022  με  τη  συμπερίληψη  του  αμιγώς  ακουστικού περιεχομένου  στην  έννοια  του  ηλεκτρονικού  τύπου.  Παρατίθενται  σαφείς ορισμοί  εννοιών  που  απαντούν  ήδη  στον  ν.  5005/202,  ενώ  παράλληλα τροποποιούνται οι προϋποθέσεις εγγραφής και επανεγγραφής στο Μ.Ε.Τ. και στο Μ.Η.Τ.. Περαιτέρω, εξορθολογίζεται η διαδικασία ανάρτησης φύλλων στο Μ.Ε.Τ. [εντός πέντε (5) ημερών  και  όχι αυθημερόν]  προς  τον  σκοπό περιορισμού  του  διαχειριστικού  βάρους  που  επωμίζονται  οι  επιχειρήσεις έντυπου τύπου. Αποσαφηνίζεται ότι οι ιδιότητες του διαχειριστή ιστοσελίδας και  του  διευθυντή  απαιτείται  να  είναι  διακριτές  από  την  ιδιότητα  του διευθυντή σύνταξης, καθώς η σύμπτωση αυτών των ρόλων στο ίδιο πρόσωπο αποτέλεσε τον κύριο λόγο απόρριψης σημαντικού αριθμού αιτήσεων εγγραφής κατά την προηγούμενη περίοδο υποβολής. Επιπρόσθετα, βελτιστοποιείται  η  διαδικασία γνωστοποίησης  μεταβολών  στοιχείων,  ενώ συγχρόνως, αποσαφηνίζονται οι περιπτώσεις μεταβίβασης οι οποίες συνιστούν αλλαγή ιδιοκτησιακού καθεστώτος εντύπου και οι οποίες απαιτούν υποβολή νέας αίτησης εγγραφής στα μητρώα εντός εξήντα (60) ημερών από

τη  μεταβίβαση.  Εξάλλου,  εισάγεται  συνολική  αναβάθμιση  της  διαδικασίας ελέγχου  επιχειρήσεων  έντυπου  και  ηλεκτρονικού  τύπου  καθώς  και  των προβλεπόμενων κυρώσεων, οι οποίες επιβάλλονται σε περίπτωση παραβάσεων. Επίσης, επικαιροποιείται το άρθρο 25 του ν. 5005/2022, περί της επιτροπής  για  την  τήρηση  των  αρχών  της  δημοσιογραφικής  ηθικής  και δεοντολογίας, ώστε οι αναφορές του να είναι συνεπείς με τη χρησιμοποιούμενη στο υπόλοιπο νομοθέτημα ορολογία.

Με τις αξιολογούμενες ρυθμίσεις του Μέρους Γ' εισάγονται  τροποποιήσεις στον  ν.  3548/2007  και  ειδικότερα,  α)  διευρύνεται  η  προθεσμία  υποβολής αιτήσεων εγγραφής στο Υπομητρώο Περιφερειακού και Τοπικού Τύπου από έναν  (1)  σε  δύο  (2)  μήνες,  β)  εισάγεται  η  δυνατότητα  άσκησης  ένστασης ενώπιον της Γενικής Γραμματείας Επικοινωνίας και Ενημέρωσης (Γ.Γ.Ε.Ε.) σε περίπτωση απόρριψης της αίτησης εγγραφής στο Υπομητρώο, γ) αναμορφώνεται η παρ. 4 του άρθρου 4 του ν. 3548/2007, περί αμοιβών για την καταχώριση δημοσιεύσεων, προκειμένου να εξασφαλιστεί η πληρωμή των περιφερειακών εφημερίδων που προβαίνουν σε δημοσιεύσεις διακηρύξεων και δ) εξορθολογίζονται οι κυρώσεις για παραβάσεις του ν. 3548/2007 τόσο κατά το περιεχόμενο όσο και ως προς τα όργανα που τις επιβάλλουν.

Με τις αξιολογούμενες ρυθμίσεις του Μέρους Δ' αντιμετωπίζονται ζητήματα που άπτονται της αρμοδιότητας του Εθνικού Συμβουλίου Ραδιοτηλεόρασης (Ε.Σ.Ρ.)  καθώς και του φορολογικού καθεστώτος για τους υποδιανομείς και τους υποπράκτορες τύπου. Ειδικότερα, α) καλύπτεται το νομοθετικό κενό ως προς τη δυνατότητα δικτύωσης μεταξύ ραδιοφωνικών σταθμών, που προβλεπόταν στην παρ. 15 του άρθρου 6 του ν. 2328/1995 (Α΄ 159), το οποίο καταργήθηκε  με  την  περ.  ε'  του  άρθρου  40  του  ν.  4487/2017  (Α'  116),  β) προβλέπεται η δυνατότητα μεταβίβασης του συνόλου ή μέρους των μετοχών και  των  εταιρικών μεριδίων  των  φορέων  εκμετάλλευσης των  σταθμών  που είχαν  υπαχθεί  στο  καταργηθέν  ειδικό  καθεστώς  υπό  τους  όρους  και  τις προϋποθέσεις που ισχύουν και για όλους τους άλλους νομίμως λειτουργούντες  ραδιοφωνικούς σταθμούς και γ) εισάγεται στην παρ. 6 του άρθρου 28Α του Κώδικα Φορολογίας Εισοδήματος (ν. 4172/2013, Α' 167), ρητή εξαίρεση  από  τον  τεκμαρτό  προσδιορισμό  κέρδους  από  επιχειρηματική δραστηριότητα για τους υποδιανομείς και τους υποπράκτορες τύπου.

## 2. Γιατί αποτελεί πρόβλημα;

Οι αξιολογούμενες ρυθμίσεις του Μέρους Β' στοχεύουν στην αξιοποίηση της εμπειρίας που συγκεντρώθηκε κατά τη διετή εφαρμογή του ν. 5005/2022. Η αναγκαιότητα των επιμέρους, στοχευμένων όσο και ουσιαστικών βελτιώσεων, προέκυψε ακριβώς κατά την πρώτη εφαρμογή του νομοθετήματος. Ειδικότερα, ο ορισμός του ηλεκτρονικού τύπου στην υφιστάμενη διατύπωση, δεν περιλαμβάνει  το  αμιγώς  ακουστικό  υλικό  με  πολιτικό,  κοινωνικό, οικονομικό, αθλητικό, πολιτιστικό ή άλλο περιεχόμενο, ιδίως δε τη

χαρακτηριστική περίπτωση του ηλεκτρονικού τύπου, στον οποίο αναρτώνται και  δημοσιεύονται  ψηφιακά  αρχεία  ήχου  (podcasts),  με  αποτέλεσμα  οι επιχειρήσεις που δραστηριοποιούνται στον τομέα αυτό να μην δύνανται να εγγραφούν  στο  Μητρώο  Ηλεκτρονικού  Τύπου  (Μ.Η.Τ.).  Επίσης,  η  απουσία ορισμού εννοιών που χρησιμοποιούνται στον ν. 5005/2022 δεν εξασφάλιζε ομοιόμορφη εφαρμογή και εν τέλει ασφάλεια δικαίου. Επιπλέον, ως προς τις προϋποθέσεις  εγγραφής  και  επανεγγραφής  στο  Μ.Ε.Τ.  και  στο  Μ.Η.Τ. παρουσιάζονταν ασάφειες που επιδιώκεται να θεραπευθούν προς τον σκοπό διευκόλυνσης τόσο των ενδιαφερόμενων επιχειρήσεων, όσο και της διοίκησης.  Περαιτέρω,  η  συνολική  αναβάθμιση  της  διαδικασίας  ελέγχου επιχειρήσεων έντυπου και ηλεκτρονικού τύπου, καθώς και των προβλεπόμενων κυρώσεων, κατέστη αναγκαία ως αντιστάθμισμα της θέσπισης  διευρυμένων  προθεσμιών  υποβολής  αιτήσεων  εγγραφής  και ανανέωσης σε Μ.Ε.Τ. και Μ.Η.Τ. αλλά και ενόψει του γεγονότος ότι η ένταξη στα εν λόγω μητρώα συνιστά προϋπόθεση τόσο λήψης κρατικής διαφήμισης, όσο  και  κρατικών  ενισχύσεων,  κατόπιν  σύμφωνης  γνώμης  της  Κεντρικής Μονάδας Κρατικών Ενισχύσεων.

Με τις αξιολογούμενες ρυθμίσεις του Μέρους Γ' ικανοποιείται η ανάγκη να επικαιροποιηθούν  οι  διατάξεις  του  ν.  3548/2007  (Α'  68)  με  σκοπό  τον εξορθολογισμό τους, όπου αυτός ήταν αναγκαίος σύμφωνα με τα δεδομένα που προέκυψαν κατά την εφαρμογή του, και για την πληρέστερη εναρμόνισή του προς το συναφές ρυθμιστικό πλαίσιο του ν. 5005/2022.

Ως  προς  τις  αξιολογούμενες  ρυθμίσεις  του Μέρους  Δ' αντιμετωπίζονται νομοθετικά κενά που προέκυψαν με τη μεταβολή της νομοθεσίας. Ειδικότερα με την κατάργηση της παρ. 15 του άρθρου 6 του ν. 2328/1995 δεν υφίσταται το νομοθετικό πλαίσιο στο οποίο παραπέμπει η περ. β) της παρ. 11 του άρθρου 11 του ν. 3592/2007 (Α' 161) και το οποίο προέβλεπε τις προϋποθέσεις και τη διαδικασία έκδοσης σχετικής άδειας του Εθνικού Συμβουλίου Ραδιοτηλεόρασης για τη δικτύωση μεταξύ ραδιοφωνικών σταθμών διαφορετικών περιοχών. Ακόμη, λόγω της εξαιρετικού δικαίου διάταξης της περ. στ' της παρ. 9 του άρθρου 8 του ν. 3592/2007, η οποία καταργήθηκε με την περ. ι΄ του άρθρου 40 του ν. 4487/2017 (Α' 116), υπάρχει ασάφεια σχετικά με το νομοθετικό καθεστώς που διέπει τη μεταβίβαση του συνόλου ή μέρους των  μετοχών  και  των  εταιρικών  μεριδίων  των  φορέων  εκμετάλλευσης  των σταθμών που υπήχθησαν στο ανωτέρω καταργηθέν ειδικό καθεστώς.

Τέλος, αντιμετωπίζονται προβλήματα των υποδιανομέων και των υποπρακτόρων τύπου λόγω των φορολογικών επιβαρύνσεων που προέκυψαν από την επιβολή των τεκμηρίων φορολόγησης, οι οποίες είναι δυσανάλογες των πραγματικών τους εισοδημάτων.

Ποιους φορείς ή πληθυσμιακές ομάδες αφορά;

4.

Οι  προτεινόμενες ρυθμίσεις αφορούν στο σύνολο του έντυπου τύπου, ήτοι στις εφημερίδες πανελλήνιας κυκλοφορίας, περιφερειακές και τοπικές εφημερίδες και περιοδικά, καθώς και στον ηλεκτρονικό τύπο και στη Γενική Γραμματεία Επικοινωνίας και Ενημέρωσης. Επιπλέον, αφορούν στους ραδιοφωνικούς σταθμούς, ιδίως στις επιχειρήσεις εκμετάλλευσης ραδιοφωνικών σταθμών, οι οποίες είχαν υπαχθεί στην περ. στ΄ της παρ. 9 του άρθρου 8 του ν. 3592/2007 (Α' 161), καθώς και στους υποδιανομείς και τους υποπράκτορες τύπου.

## Η αναγκαιότητα της αξιολογούμενης ρύθμισης

Το εν λόγω ζήτημα έχει αντιμετωπιστεί με νομοθετική ρύθμιση στο παρελθόν; ΝΑΙ  ΟΧΙ 

Εάν ΝΑΙ, ποιο είναι το ισχύον νομικό πλαίσιο που ρυθμίζει το ζήτημα;

Άρθρα 3, 4, 5, 7, 8, 10, 11, 13, 14, 16, 17, 18, 19, 20, 21, 22, 23, 24, 25 και 27 ν. 5005/2022 (Α' 236),

άρθρα 2, 3, 4 και 5 ν. 3548/2007 (Α΄ 68), παρ. 11 άρθρου 11 ν. 3592/2007 (Α΄ 161) και παρ. 3 άρθρου 40 ν. 4779/2021 (Α΄ 27).

- 5. Γιατί δεν  είναι  δυνατό  να  αντιμετωπιστεί  στο  πλαίσιο  της  υφιστάμενης νομοθεσίας
- i)   με αλλαγή προεδρικού υπουργικής απόφασης Δεν  υπάρχει  νομοθετική  εξουσιοδότηση  για  τη άλλη που
- διατάγματος, ή άλλης κανονιστικής πράξης;

ρύθμιση με προεδρικό διάταγμα ή κανονιστική πράξη των ζητημάτων αντιμετωπίζουν οι αξιολογούμενες ρυθμίσεις.

- ii)  με αλλαγή διοικητικής πρακτικής συμπεριλαμβανομένης της δυνατότητας νέας ερμηνευτικής προσέγγισης της υφιστάμενης νομοθεσίας;

Οι στόχοι που επιδιώκονται με τις αξιολογούμενες ρυθμίσεις  δεν  είναι  δυνατόν  να  επιτευχθούν  με αλλαγή διοικητικής πρακτικής, συμπεριλαμβανομένης της δυνατότητας νέας ερμηνευτικής προσέγγισης της υφιστάμενης νομοθεσίας.GLYPH&lt;10&gt;

- iii) με διάθεση περισσότερων ανθρώπινων και υλικών πόρων;

Οι στόχοι που επιδιώκονται με τις αξιολογούμενες ρυθμίσεις  δεν  είναι  δυνατόν  να  επιτευχθούν  με διάθεση  περισσότερων  ανθρώπινων  και  υλικών πόρων.

## Συναφείς πρακτικές

| 6.   | Έχετε λάβει υπόψη συναφείς πρακτικές;            ΝΑΙ          ΟΧΙ      Εάν ΝΑΙ, αναφέρατε συγκεκριμένα:   | Έχετε λάβει υπόψη συναφείς πρακτικές;            ΝΑΙ          ΟΧΙ      Εάν ΝΑΙ, αναφέρατε συγκεκριμένα:   |
|------|-------------------------------------------------------------------------------------------------------------|-------------------------------------------------------------------------------------------------------------|
|      | i) σε άλλη/ες χώρα/ες  της  Ε.Ε.  ή  του                                                                    | ΟΟΣΑ:                                                                                                       |
|      | ii)  σε όργανα της Ε.Ε.:                                                                                    |                                                                                                             |
|      | iii) σε διεθνείς  οργανισμούς:                                                                              |                                                                                                             |

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

|    | Στόχοι αξιολογούμενης ρύθμισης                                                                                             | Στόχοι αξιολογούμενης ρύθμισης                                                                                                                                                                                                                                                                                                                                                                                   |
|----|----------------------------------------------------------------------------------------------------------------------------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 7. | Σημειώστε  ποιοι  από  τους  στόχους  βιώσιμης  ανάπτυξης  των  Ηνωμένων  Εθνών  επιδιώκονται με την αξιολογούμενη ρύθμιση | Σημειώστε  ποιοι  από  τους  στόχους  βιώσιμης  ανάπτυξης  των  Ηνωμένων  Εθνών  επιδιώκονται με την αξιολογούμενη ρύθμιση                                                                                                                                                                                                                                                                                       |
|    |                                                                                                                          |                                                                                                                                                                                                                                                                                                                                                                                                               |
|    |                                                                                                                          |                                                                                                                                                                                                                                                                                                                                                                                                               |
|    |                                                                                                                          |                                                                                                                                                                                                                                                                                                                                                                                                               |
| 8. | Ποιοι είναι οι στόχοι της αξιολογούμενης ρύθμισης;                                                                         | Ποιοι είναι οι στόχοι της αξιολογούμενης ρύθμισης;                                                                                                                                                                                                                                                                                                                                                               |
|    | i)   βραχυπρόθεσμοι:                                                                                                       | -  Η  αποτελεσματικότερη  και  πιο  ορθολογική  λειτουργία του Μητρώου Ηλεκτρονικού Τύπου  (Μ.Η.Τ.)  και  του  Μητρώου  Έντυπου  Τύπου  (Μ.Ε.Τ.).   - Η  καθιέρωση  σαφούς  και  ξεκάθαρου  νομοθετικού  πλαισίου  τόσο  ως  προς  τη  διαδικασία όσο και ως προς τις προϋποθέσεις  δικτύωσης  των  ραδιοφωνικών  σταθμών.   Η  δια  της  συμμετοχής  νέων  κεφαλαίων  επίτευξη  βιωσιμότητας  των  ραδιοφωνικών |

- ii)  μακροπρόθεσμοι:

επιχειρήσεων,  οι  οποίες  είχαν  υπαχθεί  στην περ.  στ΄  της  παρ.  9  του  άρθρου  8  του  ν. 3592/2007 (Α' 161).

- -Η διασφάλιση της αρχής της ίσης μεταχείρισης όλων των μεταβατικώς νομίμως λειτουργούντων ραδιοφωνικών σταθμών μέχρι την προκήρυξη αδειών.
- -Η στήριξη του κλάδου των υποδιανομέων και των υποπρακτόρων τύπου, λόγω της κομβικής  τους  σημασίας  για  τη  διακίνηση, διανομή και πώληση εφημερίδων και λοιπών εντύπων, μέσω της πρόβλεψης της συγκεκριμένης  εξαίρεσης  από  τον  τεκμαρτό προσδιορισμό  κέρδους  από  επιχειρηματική δραστηριότητα.
- -Η ενίσχυση της διαφάνειας, πρωτίστως ως προς το ιδιοκτησιακό καθεστώς, αλλά και της δημοσιότητας  στον  χώρο  του  έντυπου  και ηλεκτρονικού τύπου μέσω της σύστασης και λειτουργίας σύγχρονων και λειτουργικών Μητρώων.
- -Η σύνδεση της ένταξης στα Μητρώα με τη δυνατότητα λήψης κρατικής διαφήμισης και κρατικής ενίσχυσης.
- -Η ενδυνάμωση της ανεξαρτησίας του τύπου και η προστασία του δημοσιογραφικού λειτουργήματος, μέσω της δημιουργίας ενός συνεκτικού νομοθετικού πλαισίου για το σύνολο του τύπου.

## Ψηφιακή διακυβέρνηση

9.

Σε περίπτωση που προβλέπεται η χρήση πληροφοριακού συστήματος, ποια θα είναι  η  συμβολή  αυτού  στην  επίτευξη  των  στόχων  της  αξιολογούμενης ρύθμισης:

i)   Εάν είναι άμεση, εξηγήστε:

ii)  Εάν είναι έμμεση, εξηγήστε:

10.

Το  προβλεπόμενο  πληροφοριακό  σύστημα  είναι  συμβατό  με  την  εκάστοτε ψηφιακή στρατηγική της χώρας (Βίβλος Ψηφιακού Μετασχηματισμού);

ΝΑΙ 

ΟΧΙ 

Εξηγήστε:

11. Διασφαλίζεται η διαλειτουργικότητα του εν λόγω πληροφοριακού συστήματος με άλλα υφιστάμενα συστήματα;   ΝΑΙ  ΟΧΙ 

Αναφέρατε ποια είναι αυτά τα συστήματα:

- 12. Έχει  προηγηθεί  μελέτη  βιωσιμότητας  του  προβλεπόμενου  πληροφοριακού συστήματος;                           ΝΑΙ  ΟΧΙ 

Εξηγήστε:

## Κατ' άρθρο ανάλυση αξιολογούμενης ρύθμισης

## 13. Σύνοψη στόχων κάθε άρθρου

|   Άρθρο | Στόχος                                                                                                                                                                                                                                                                                                                                                                                                                                                                                                                                                                                                                                                                   |
|---------|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
|       1 | Με  την  αξιολογούμενη  ρύθμιση  τίθεται  ο  σκοπός  του  σχεδίου νόμου.                                                                                                                                                                                                                                                                                                                                                                                                                                                                                                                                                                                                 |
|       2 | Με την αξιολογούμενη ρύθμιση τίθεται το αντικείμενο του  σχεδίου νόμου.                                                                                                                                                                                                                                                                                                                                                                                                                                                                                                                                                                                                  |
|       3 | Με την αξιολογούμενη ρύθμιση τροποποιείται  η περ.  β)  του άρθρου 3 του ν. 5005/2022 (Α' 236), περί του πεδίου  εφαρμογής  αυτού,  με  στόχο  να  συμπεριληφθούν  στην  έννοια του ηλεκτρονικού τύπου, δηλαδή στις ιστοσελίδες,  ιστότοπους,  ιστολόγια  ενημερωτικού  περιεχομένου  και  αυτά  που  δημοσιεύουν  αμιγώς  ακουστικό  υλικό  (όπως  podcasts).                                                                                                                                                                                                                                                                                                           |
|       4 | Με  την  αξιολογούμενη  ρύθμιση  εισάγεται  στον  ν.  5005/2022 (Α' 236), άρθρο 3Α περί ορισμών. Για λόγους  ενιαίας χρήσης των όρων επαναλαμβάνονται οι ορισμοί: α)  Περιφερειακές  εφημερίδες,  β)  Ημερήσια  εφημερίδα,  γ)  Εβδομαδιαία εφημερίδα, δ) Ημερήσιες και εβδομαδιαίες  τοπικές εφημερίδες όπως προβλέπονται στο άρθρο 1 του  ν. 3548/2007 και εισάγονται νέοι ορισμοί, ως εξής:   α)  Πανελλαδικές εφημερίδες, β) Περιφερειακές εκδόσεις  με περιοδικότητα άνω της δεκαπενθήμερης κυκλοφορίας,  προκειμένου να διευκολυνθεί η εφαρμογή και η ερμηνεία  του  Μέρους  Β'  του  ν.  5005/2022,  περί  της  σύστασης  Μητρώων Έντυπου και Ηλεκτρονικού Τύπου. |

5

Με την αξιολογούμενη ρύθμιση τροποποιείται το άρθρο 4 του  ν.  5005/2002  (Α'  236),  περί  της  σύστασης  Μητρώου Έντυπου Τύπου (Μ.Ε.Τ.) και των προϋποθέσεων εγγραφής και  επανεγγραφής.  Ειδικότερα,  τροποποιείται  το  πρώτο εδάφιο  της  παρ.  1  και  προστίθενται  τρίτο  και  τέταρτο εδάφια στην παρ. 3, με τα οποία προβλέπεται ότι η για οποιονδήποτε  λόγο  μη  ανανέωση  της  εγγραφής  ή  η διαγραφή από το Μητρώο Έντυπου Τύπου (Μ.Ε.Τ.) έχει ως αποτέλεσμα  τη  διαγραφή  της  περιφερειακής  ή  τοπικής εφημερίδας από το Υπομητρώο Περιφερειακού και Τοπικού Τύπου και ότι με την αίτηση για την επανεγγραφή στο Μ.Ε.Τ. μπορεί να υποβάλλεται και η αίτηση επανεγγραφής της  στο  ως  άνω  Υπομητρώο.  Στην  παρ.  4 αντικαθίσταται η περ. α) και προσδιορίζονται στην υποπερ. αβ) τα κριτήρια του οργανωμένου γραφείου, η ύπαρξη του οποίου συνιστά προϋπόθεση εγγραφής στο Μ.Ε.Τ.. Επίσης, επέρχονται  τροποποιήσεις  στην  περ.  γ)  της  παρ.  4  που αφορούν στην προϋπόθεση της μη καταδίκης με αμετάκλητη  δικαστική  απόφαση  για  κακούργημα  και  σε οποιαδήποτε ποινή για κλοπή, απειλή, εκβίαση, πλαστογραφία, δωροδοκία και για οποιοδήποτε έγκλημα κατά της γενετήσιας ελευθερίας ή της οικονομικής εκμετάλλευσης της γενετήσιας ζωής σε βάρος του ιδιοκτήτη,  του  εκδότη,  του  διευθυντή  και  του  διευθυντή σύνταξης  της  εφημερίδας  ή  του  περιοδικού,  είτε  αυτά ανήκουν σε φυσικό είτε σε νομικό πρόσωπο. Συγκεκριμένα, αντικαθίσταται το δεύτερο εδάφιο της περ. γ)  της  παρ.  4,  προκειμένου  να  ισχύει  η  απαγόρευση  για τους εταίρους ή μετόχους που κατέχουν ποσοστό τουλάχιστον  δέκα  τοις εκατό  (10%)  του εταιρικού ή μετοχικού κεφαλαίου μέχρι φυσικού προσώπου, σε περίπτωση  που  το  περιοδικό  ή  η  εφημερίδα  ανήκει  σε προσωπική  ή  κεφαλαιουχική  εταιρεία,  προς  τον  σκοπό εξορθολογισμού της έως σήμερα υφιστάμενης διάταξης. Περαιτέρω,  με  την  περ.  στ)  της  παρ.  4  εισάγεται  ως προϋπόθεση ένταξης στο Μ.Ε.Τ. ότι το έντυπο για το οποίο υποβάλλεται  αίτηση  εγγραφής  πρέπει  να  περιέχει  και ενυπόγραφα άρθρα δημοσιογράφων που απασχολούνται σε αυτό, με στόχο αφενός να διασφαλίζεται η πραγματική απασχόληση  των  δημοσιογράφων  που  δηλώνονται  ως απασχολούμενοι  στο  έντυπο,  αφετέρου  να  ενισχυθεί  η αξιοπιστία του έντυπου τύπου, λαμβανομένων υπόψη των φαινομένων  παραπληροφόρησης  μέσω  μη  αξιόπιστων καναλιών ενημέρωσης. Επιπλέον, στην υποπερ. ηστ)

6

προβλέπεται ότι οι ημερήσιες τοπικές εφημερίδες πρέπει να απασχολούν δύο (2) δημοσιογράφους.

Σύμφωνα με την περ. ια), η υποχρέωση της επιχείρησης να αναρτά  στην  πλατφόρμα  του  Μ.Ε.Τ.  ένα  αντίτυπο  κάθε φύλλου ή τεύχους αυθημερόν, τροποποιείται ώστε πλέον η  ισχύουσα  προθεσμία  ανάρτησης  να  είναι  πέντε  (5) ημέρες  από  την  έκδοση.  Η  τροποποίηση  αυτή  κρίθηκε αναγκαία διότι από την πρακτική εφαρμογή της διάταξης κατέστη  σαφές  ότι  η  έως  σήμερα  ισχύουσα  προθεσμία προκαλεί ένα μη αναγκαίο διοικητικό βάρος.

Περαιτέρω, προστίθεται περ. ιβ) σύμφωνα με την οποία προϋπόθεση εγγραφής στο Μ.Ε.Τ. είναι η οικεία επιχείρηση να μην έχει λυθεί ή καταστεί αφερέγγυα. Ως αφερεγγυότητα  νοείται  η  υποβολή  αίτησης  ή  η  έκδοση απόφασης πτώχευσης ή ειδικής εκκαθάρισης ή αναγκαστικής  διαχείρισης  από  εκκαθαριστή  ή  από  το δικαστήριο  ή  η  υπαγωγή  σε  διαδικασία  πτωχευτικού συμβιβασμού ή η αναστολή της επιχειρηματικής δραστηριότητας  ή  η  υπαγωγή  σε  διαδικασία  εξυγίανσης και  μη  τήρηση  των  όρων  αυτής.  Ο  προσδιορισμός  της έννοιας της αφερεγγυότητας κατέστη αναγκαίος προς τον σκοπό επίτευξης ασφάλειας δικαίου, καθώς η έννοια της αφερεγγυότητας καθαυτή δεν ορίζεται νομικά.

Επίσης, αντικαθίσταται το εισαγωγικό εδάφιο της παρ. 5, ούτως  ώστε  με  την  αίτηση  για  την  εγγραφή  ή  για  την ανανέωση  της  εγγραφής  ή  για  την  επανεγγραφή  στο Μ.Ε.Τ., η ενδιαφερόμενη επιχείρηση να οφείλει πλέον να υποβάλει  για  κάθε  έντυπο  που  εκδίδει  και  ξεχωριστά πλήρη στοιχεία για την εκτύπωση του εντύπου ανάλογα με την περιοδικότητά του, το οποίο παρέχει επιπλέον εχέγγυα ότι  τα  έντυπα  που  εγγράφονται  στο  Μητρώο  πράγματι πληρούν τις σχετικές προϋποθέσεις.

Τέλος,  τροποποιείται  το  δεύτερο  εδάφιο της  παρ.  6  και, συγκεκριμένα, διαγράφεται η λέξη «επιχείρησης», προκειμένου να προσαρμοστεί το περιεχόμενο του εδαφίου  με  τις  λοιπές  αξιολογούμενες  ρυθμίσεις  του σχεδίου νόμου.

Με την αξιολογούμενη ρύθμιση τροποποιείται το άρθρο 5 του  ν.  5005/2022  (Α'  236), περί  πιστοποίησης  εγγραφής στο Μητρώο Έντυπου Τύπου (Μ.Ε.Τ.). Ειδικότερα, σύμφωνα με την υφιστάμενη διάταξη, εάν για τις ανάγκες εγγραφής στο Μ.Ε.Τ. απαιτούνται περαιτέρω διευκρινίσεις σχετικά με τα δικαιολογητικά που υποβλήθηκαν, ορίζεται προθεσμία δέκα (10) ημερών προς την επιχείρηση, προκειμένου  να  τις παράσχει. Με  την  προτεινόμενη

7

ρύθμιση,  οι  ανωτέρω  προβλέψεις  απαλείφονται,  καθώς περιλαμβάνονται στο τροποποιημένο άρθρο 8 του νόμου. Συγχρόνως, καταργείται η παρ. 2, σύμφωνα με την οποία η επιχείρηση καταχωρίζεται στο Μ.Ε.Τ. σε δική της μερίδα, όπου  αναγράφονται  τα  στοιχεία  της,  ενώ  αν  η  ίδια επιχείρηση  τηρεί  περισσότερα  του  ενός  έντυπα,  κάθε έντυπό της καταχωρίζεται στην ίδια μεν μερίδα, αλλά σε ξεχωριστή  εγγραφή  με  όλα  τα  αιτούμενα  στοιχεία  και πληροφορίες. Η αξιολογούμενη ρύθμιση αποσκοπεί, επομένως,  στην  αναδιατύπωση  του  άρθρου  5  του  ν. 5005/2022, λόγω απαλοιφής διατάξεων, οι οποίες κρίθηκε ότι  είναι  ορθότερο  να  ενταχθούν  συστηματικά  σε  άλλα άρθρα του ιδίου νόμου.

Με την αξιολογούμενη ρύθμιση αντικαθίσταται το άρθρο 7 του ν. 5005/2022 (Α' 236) και επέρχονται αλλαγές ως προς την  υποχρέωση  γνωστοποίησης  μεταβολών  στο  Μ.Ε.Τ.. Συγκεκριμένα,  οι  επιχειρήσεις,  των  οποίων  τα  έντυπα έχουν εγγραφεί στο Μ.Ε.Τ., υποχρεούνται πλέον να γνωστοποιούν  στο  Τμήμα  Μητρώων  και  Διαφάνειας  της Γενικής Γραμματείας Ενημέρωσης και Επικοινωνίας (Γ.Γ.Ε.Ε.), εντός εξήντα (60) ημερών από τη συντέλεσή της, οποιαδήποτε μεταβολή των στοιχείων που έχουν δηλωθεί για την εγγραφή, είτε η μεταβολή αφορά στην επιχείρηση είτε  στο  έντυπο.  Η  μεταβίβαση  μετοχών  ή  εταιρικών μερίδων  ή  μεριδίων  της επιχείρησης, η οποία  είναι ιδιοκτήτρια  έντυπου  τύπου,  καθώς  και  η  μεταβολή  του εταιρικού της τύπου, συνιστούν μεταβολή στοιχείων κατά την έννοια της παρ. 1 του άρθρου 7.

Σύμφωνα με την παρ. 2, εφόσον διαπιστωθεί παράλειψη γνωστοποίησης  μεταβολής  κατά  τα  ανωτέρω  από  τη Διεύθυνση Εποπτείας Μέσων Ενημέρωσης της Γ.Γ.Ε.Ε., με απόφασή της διαγράφεται το έντυπο, εφόσον η παράλειψη αφορά σε αυτό, ή το σύνολο των εγγεγραμμένων εντύπων της επιχείρησης έντυπου τύπου, εφόσον η παράλειψη αφορά στην επιχείρηση.

Σύμφωνα, τέλος, με την παρ. 3, η απόφαση της Διεύθυνσης Εποπτείας  Μέσων  Ενημέρωσης  της  Γ.Γ.Ε.Ε.  κοινοποιείται στην ηλεκτρονική διεύθυνση που έχει δηλώσει η επιχείρηση,  η  οποία  μπορεί  να  υποβάλει  νέα  αίτηση εγγραφής, μη εφαρμοζόμενων των προθεσμιών της παρ. 1 του  άρθρου 8, μετά την πάροδο δύο (2) μηνών από την κοινοποίηση της απόφασης διαγραφής, ενώ σύμφωνα με την ισχύουσα  διάταξη  η  επιχείρηση  δεν  δύναται  να επανεγγραφεί για το έτος που έπεται της διαγραφής της. Οι προτεινόμενες ρυθμίσεις αποσκοπούν στον

8

9

εξορθολογισμό της διαδικασίας γνωστοποίησης μεταβολών των στοιχείων της επιχείρησης.

Με την αξιολογούμενη ρύθμιση εισάγεται άρθρο 7Α στον ν. 5005/2022 (Α' 236) και θεσπίζεται υποχρέωση υποβολής νέας αίτησης εγγραφής στο Μ.Ε.Τ., σε περίπτωση αλλαγής του ιδιοκτησιακού καθεστώτος της επιχείρησης στην οποία ανήκει  το  έντυπο  εντός  εξήντα  (60)  ημερών  από  τη συντέλεση της μεταβίβασης, ενώ παράλληλα προσδιορίζεται πότε θεωρείται ότι επέρχεται τέτοια αλλαγή ιδιοκτησιακού καθεστώτος. Η αξιολογούμενη ρύθμιση στοχεύει στην ενίσχυση της διαφάνειας ως προς το ιδιοκτησιακό καθεστώς των εντύπων. Συγχρόνως, προβλέπεται  η  δυνατότητα  η  νέα  αίτηση  εγγραφής  να λαμβάνει χώρα οποτεδήποτε, ακόμη δηλαδή και σε χρόνο κατά τον οποίο η υποβολή αιτημάτων εγγραφής στο Μ.Ε.Τ. δεν είναι εφικτή σύμφωνα με το άρθρο 8 του ν. 5005/2022, το οποίο αντικαθίσταται με το άρθρο 9 του σχεδίου νόμου, προς τον σκοπό διευκόλυνσης της πραγματοποίησης των σχετικών επιχειρηματικών συμφωνιών.

Με την αξιολογούμενη ρύθμιση αντικαθίσταται το άρθρο 8 του ν. 5005/2022 (Α' 236), περί της διαδικασίας εγγραφής και  ανανέωσης  εγγραφής  στο  Μ.Ε.Τ.,  και  παρέχεται  η δυνατότητα στις επιχειρήσεις έντυπου τύπου να υποβάλουν  αιτήσεις  εγγραφής  στο  Μ.Ε.Τ.  από  την  1η Φεβρουαρίου  μέχρι  την  30ή  Ιουνίου  και  από  την  1η Σεπτεμβρίου έως την 30ή Νοεμβρίου κάθε έτους, με στόχο τόσο  τη  διευκόλυνση  των  επιχειρήσεων  όσο  και  την αποτελεσματικότητα και τον εξορθολογισμό της ροής των αιτήσεων,  δεδομένου  ότι  η  υφιστάμενη  ρύθμιση  του άρθρου 8 του ν. 5005/2022 προβλέπει σημαντικά συντομότερη προθεσμία υποβολής, από την 1η Μαρτίου μέχρι την 31η Μαρτίου κάθε έτους.

Αν κατά  την ημερομηνία  υποβολής  της  αίτησης  δεν πληρούται  οποιαδήποτε  από  τις  νόμιμες  προϋποθέσεις εγγραφής, η επιχείρηση που υποβάλλει αίτηση, δύναται να τη συμπληρώσει, εντός αποκλειστικής προθεσμίας είκοσι (20) ημερών  από  την  ενημέρωσή  της  από  το  Τμήμα Μητρώων  και  Διαφάνειας  της  Διεύθυνσης  Εποπτείας Μέσων Ενημέρωσης της Γενικής Γραμματείας Επικοινωνίας και Ενημέρωσης (Γ.Γ.Ε.Ε.), μέσω ηλεκτρονικού ταχυδρομείου στην ηλεκτρονική διεύθυνση που  έχει  δηλώσει.  Αν  οι  προϋποθέσεις  δεν  καλυφθούν εντός  της  ανωτέρω  προθεσμίας,  το  αίτημα  εγγραφής απορρίπτεται  με  απόφαση  της  Διεύθυνσης  Εποπτείας Μέσων  Ενημέρωσης  της  Γ.Γ.Ε.Ε.  που  κοινοποιείται  στην

10

αιτούσα επιχείρηση στην ηλεκτρονική διεύθυνση που έχει δηλώσει. Η προτεινόμενη ρύθμιση επιχειρεί να εξορθολογίσει  τη  σχετική  διαδικασία,  καθώς  χορηγεί  τη δυνατότητα πλήρωσης οποιασδήποτε προϋπόθεσης εγγραφής και όχι μόνο της προσκόμισης τυχόν ελλειπόντων δικαιολογητικών, όπως έως σήμερα ισχύει. Επίσης, με την αξιολογούμενη ρύθμιση προβλέπεται ότι η εγγραφή του εντύπου στο Μ.Ε.Τ.  και  η  πιστοποίηση  της παρ. 1 του άρθρου 5 του ν. 5005/2022 ισχύουν πλέον για τρία (3) έτη με στόχο τη μείωση του διοικητικού βάρους των  εν  λόγω  επιχειρήσεων,  οι  οποίες  σύμφωνα  με  την ισχύουσα διάταξη οφείλουν να υποβάλουν αιτήσεις ανανέωσης ετησίως. Ακόμη, μειώνεται ο χρόνος αποκλεισμού από το δικαίωμα επανεγγραφής από δύο (2) έτη σε έξι (6) μήνες, αν διαπιστωθεί, μετά από αυτεπάγγελτο  έλεγχο  ή  κατόπιν  καταγγελίας,  ότι  δεν πληρούνται  οι  απαραίτητες  προϋποθέσεις  εγγραφής.  Σε περίπτωση δε υποτροπής προβλέπεται διαγραφή για δύο (2) έτη. Η νέα αυτή ρύθμιση κατατείνει στην αναλογικότερη αντιμετώπιση των προϋποθέσεων εγγραφής.

Με την αξιολογούμενη ρύθμιση τροποποιείται το άρθρο 10  του  ν.  5005/2022  (Α'  236),  περί  σύστασης  Μητρώου Ηλεκτρονικού Τύπου (Μ.Η.Τ.) και προϋποθέσεων εγγραφής και επανεγγραφής σε αυτό. Ειδικότερα, επέρχονται τροποποιήσεις στην παρ. 2, στην οποία αποτυπώνονται  οι  προϋποθέσεις  εγγραφής  στο  Μ.Η.Τ. επιχειρήσεων ηλεκτρονικού τύπου, οι οποίες δεν αποτελούν ιστοσελίδες (όπως ηλεκτρονικών εφημερίδων που διακινούνται μέσω μηνύματος ηλεκτρονικού ταχυδρομείου), προκειμένου να καταστεί εφικτή η εγγραφή των συγκεκριμένων μέσων στο Μ.Η.Τ..

Επίσης, ορίζεται ότι οι ιδιότητες του διαχειριστή ιστοσελίδας και του διευθυντή απαιτείται να είναι διακριτές  από  την  ιδιότητα  του  διευθυντή  σύνταξης  με στόχο  την  ενίσχυση  της  αξιοπιστίας  του  ηλεκτρονικού τύπου. Περαιτέρω, προσδιορίζεται νέα μεγαλύτερη προθεσμία, εξήντα (60) έναντι σαράντα (40) ημερών που προβλέπεται στην υφιστάμενη διάταξη, για την πρόσληψη επιπλέον προσωπικού σε περίπτωση αύξησης του κύκλου εργασιών της επιχείρησης, δεδομένου ότι η πλήρωση της ανωτέρω  προϋπόθεσης,  όπως  καταδείχθηκε  από  την πρώτη εφαρμογή του ν. 5005/2022, συχνά εξαρτάται από παράγοντες που εκφεύγουν του ελέγχου των επιχειρήσεων τύπου.

11

12

Με την αξιολογούμενη ρύθμιση αντικαθίσταται το άρθρο 11 του ν. 5005/2022 (Α' 236), που αφορά στην πιστοποίηση εγγραφής και την καταχώριση στο Μητρώο Ηλεκτρονικού Τύπου  (Μ.Η.Τ.)  κατά  τρόπο  όμοιο  με  τα  όσα  αντίστοιχα ισχύουν για το Μητρώο Έντυπου Τύπου (Μ.Ε.Τ.). Ειδικότερα, σύμφωνα με την υφιστάμενη διάταξη, εάν για τις ανάγκες εγγραφής στο Μ.Η.Τ. απαιτούνται περαιτέρω διευκρινίσεις σχετικά με τα δικαιολογητικά που υποβλήθηκαν, ορίζεται προθεσμία δέκα (10) ημερών προς την  επιχείρηση,  προκειμένου  να  τις  παράσχει.  Πλέον  η προθεσμία για τη συμπλήρωση των προϋποθέσεων εγγραφής  προβλέπεται  στο  άρθρο  14  του  ν.  5005/2022, όπως  αυτό  τροποποιείται  με  το  άρθρο  14  του  σχεδίου νόμου.

Παράλληλα, καταργείται η παρ. 2, σύμφωνα με την οποία η επιχείρηση καταχωρίζεται στο Μ.Η.Τ. σε δική της μερίδα, στην οποία αναγράφονται τα στοιχεία της, ενώ αν η ίδια επιχείρηση τηρεί περισσότερες της μίας ιστοσελίδες, κάθε ιστοσελίδα  καταχωρίζεται  στην  ίδια  μερίδα,  αλλά  σε ξεχωριστή  εγγραφή  με  όλα  τα  αιτούμενα  στοιχεία  και πληροφορίες. Η αξιολογούμενη ρύθμιση αποσκοπεί, επομένως,  στην  αναδιατύπωση  του  άρθρου  11  του  ν. 5005/2022, κατόπιν απαλοιφής διατάξεων που κρίθηκε ότι είναι ορθότερο να ενταχθούν συστηματικά σε άλλα άρθρα του ιδίου νόμου.

Με την αξιολογούμενη ρύθμιση αντικαθίσταται το άρθρο 13 του ν. 5005/2022 (Α' 236), περί υποχρέωσης γνωστοποίησης μεταβολών στο Μ.Η.Τ.. Συγκεκριμένα, οι επιχειρήσεις, των οποίων τα έντυπα έχουν εγγραφεί στο Μ.Η.Τ. υποχρεούνται πλέον να γνωστοποιούν στο Τμήμα Μητρώων και Διαφάνειας της Γ.Γ.Ε.Ε. οποιαδήποτε μεταβολή  των  στοιχείων  που  έχουν  δηλωθεί  για  την εγγραφή,  είτε  η  μεταβολή  αφορά  στην  επιχείρηση  είτε στον ηλεκτρονικό τύπο, εντός εξήντα (60) ημερών από τη συντέλεσή της. Η μεταβίβαση μετοχών ή εταιρικών μερίδων  ή  μεριδίων  της επιχείρησης, η οποία  είναι ιδιοκτήτρια  ηλεκτρονικού  τύπου,  καθώς  και  η  μεταβολή του εταιρικού της τύπου, συνιστούν μεταβολή στοιχείων κατά  την  έννοια  της παρ.  1  του άρθρου  13  του  ν. 5005/2022. Σύμφωνα με την παρ. 2, εφόσον διαπιστωθεί παράλειψη γνωστοποίησης μεταβολής κατά τα ανωτέρω από  τη  Διεύθυνση  Εποπτείας  Μέσων  Ενημέρωσης  της Γ.Γ.Ε.Ε., με απόφασή της διαγράφεται το έντυπο, εφόσον η παράλειψη αφορά σε αυτό, ή το σύνολο των

13

14

εγγεγραμμένων εντύπων της επιχείρησης έντυπου τύπου, εφόσον η παράλειψη αφορά στην επιχείρηση.

Σύμφωνα  τέλος  με  την  παρ.  3,  η  απόφαση  της  παρ.  2 κοινοποιείται στην ηλεκτρονική διεύθυνση που έχει δηλώσει η επιχείρηση, η οποία μπορεί να υποβάλει νέα αίτηση εγγραφής, μη εφαρμοζόμενων των προθεσμιών της παρ. 1 του άρθρου 8, μετά την πάροδο δύο (2) μηνών από την κοινοποίηση της απόφασης διαγραφής.

- Οι εισαγόμενες ρυθμίσεις αποσκοπούν στον εξορθολογισμό της διαδικασίας γνωστοποίησης μεταβολών, περιλαμβανομένης και της σαφέστερης πρόβλεψης  σχετικά  με  το  ποιες  είναι  οι  περιπτώσεις μεταβίβασης μετοχών ή εταιρικών μερίδων ή μεριδίων της επιχείρησης που συνιστούν μεταβολές κατά την έννοια της διάταξης.  Η  αξιολογούμενη  ρύθμιση  είναι  αντίστοιχη  με αυτή του άρθρου 7 του σχεδίου νόμου που αφορά στην υποχρέωση γνωστοποίησης μεταβολών στο Μ.Ε.Τ..

Με την  αξιολογούμενη  ρύθμιση  προστίθεται  άρθρο  13Α στον  ν. 5005/5022  (Α'  236),  με  το  οποίο  θεσπίζεται υποχρέωση  υποβολής,  εντός  εξήντα  (60)  ημερών,  νέας αίτησης εγγραφής στο Μ.Η.Τ., σε περίπτωση αλλαγής του ιδιοκτησιακού  καθεστώτος  της  επιχείρησης,  στην  οποία ανήκει ο ηλεκτρονικός τύπος. Παράλληλα προβλέπεται ότι στις περιπτώσεις μεταβίβασης ηλεκτρονικού τύπου περιλαμβάνονται και οι περιπτώσεις αλλαγής ιδιοκτησιακού καθεστώτος στο πλαίσιο απόσχισης κλάδου, διάσπασης ή συγχώνευσης, εφόσον η μεταβίβαση έχει ως συνέπεια την αλλαγή της επιχείρησης στην οποία ο ηλεκτρονικός  τύπος  ανήκει  και  ανεξαρτήτως  αν  αυτή επιφέρει  καθολική  διαδοχή.  Η  αξιολογούμενη  ρύθμιση στοχεύει  στην  ενίσχυση  της  διαφάνειας  και,  συγχρόνως, λαμβάνεται μέριμνα ώστε η νέα αυτή αίτηση εγγραφής να πραγματοποιείται  οποτεδήποτε,  ακόμη  δηλαδή  και  σε χρόνο κατά τον οποίο η υποβολή αιτημάτων εγγραφής στο Μ.Η.Τ. δεν είναι εφικτή κατά το άρθρο 14 του ν. 5005/2022 που αντικαθίσταται με το άρθρο 14 του σχεδίου νόμου, προς τον σκοπό διευκόλυνσης της πραγματοποίησης των σχετικών επιχειρηματικών συμφωνιών.

Με την αξιολογούμενη ρύθμιση αντικαθίσταται το άρθρο 14 του ν. 5005/2022 (Α' 236) με σκοπό να δίνεται πλέον στις  επιχειρήσεις  ηλεκτρονικού  τύπου  η  δυνατότητα  να υποβάλουν αιτήσεις εγγραφής στο Μητρώο Ηλεκτρονικού Τύπου (Μ.Η.Τ.)  από  την  1η  Φεβρουαρίου  μέχρι  την  30ή Ιουνίου και από την 1η Σεπτεμβρίου έως την 30ή Νοεμβρίου κάθε έτους, με στόχο τόσο τη διευκόλυνση των

15

16

17

επιχειρήσεων  όσο  και  την  αποτελεσματικότητα  και  τον εξορθολογισμό της ροής των αιτήσεων. Διευκρινίζεται ότι η υφιστάμενη ρύθμιση του άρθρου 14 του ν. 5005/2022 προβλέπει  μικρότερη  προθεσμία  υποβολής,  από  την  1η Σεπτεμβρίου μέχρι την 30ή Σεπτεμβρίου κάθε έτους.

Επίσης, με την αξιολογούμενη ρύθμιση προβλέπεται ότι η εγγραφή του εντύπου στο Μ.Η.Τ. και η πιστοποίηση της παρ. 1 του άρθρου 11 του ν. 5005/2022 ισχύουν πλέον για τρία (3) έτη, με στόχο τη μείωση του διοικητικού βάρους των  εν  λόγω  επιχειρήσεων,  οι  οποίες,  σύμφωνα  με  την υφιστάμενη  διάταξη,  οφείλουν  να  υποβάλουν  ετησίως αιτήσεις ανανέωσης.

Με την αξιολογούμενη ρύθμιση τροποποιείται το άρθρο 16 του ν. 5005/2022 (Α' 236), προκειμένου να προσαρμοστεί στις λοιπές αξιολογούμενες ρυθμίσεις του σχεδίου νόμου και, ιδίως, να διασαφηνιστεί ότι αντικείμενο εγγραφής στα Μητρώα του ν. 5005/2022 είναι τα έντυπα και ο ηλεκτρονικός τύπος και όχι οι επιχειρήσεις στην ιδιοκτησία των οποίων ανήκουν τα μέσα αυτά.

Με την αξιολογούμενη ρύθμιση αντικαθίσταται το άρθρο 17  του  ν.  5005/2022  (Α'  236),  περί  δειγματοληπτικού ελέγχου επιχειρήσεων με εγγεγραμμένο έντυπο και ηλεκτρονικό τύπο στα Μητρώα Έντυπου και Ηλεκτρονικού Τύπου από τη Διεύθυνση Εποπτείας Μέσων Ενημέρωσης της Γ.Γ.Ε.Ε., βάσει των μεθόδων της στατιστικής επιστήμης. Σκοπός της προτεινόμενης ρύθμισης είναι η διεύρυνση των διεξαγόμενων δειγματοληπτικών ελέγχων στο σύνολο του εύρους των επιμέρους  κατηγοριών  τύπου, με  πρόβλεψη συγκεκριμένου ποσοστού ελέγχων, ως αντιστάθμισμα του ότι  η  εγγραφή στα Μητρώα προτείνεται να ισχύει πλέον για  τρία  (3)  έτη,  αντί  ενός  (1)  όπως  προβλέπεται  με  την υφιστάμενη  διάταξη.  Επιπλέον,  με  την  αξιολογούμενη ρύθμιση,  επιδιώκεται  η  εναρμόνιση  της  επιβαλλόμενης διοικητικής κύρωσης της διαγραφής επιχείρησης έντυπου ή  ηλεκτρονικού  τύπου  από  μητρώα  με  την  αρχή  της αναλογικότητας. Έτσι, προβλέπεται ότι η επιχείρηση έντυπου ή ηλεκτρονικού τύπου μπορεί να υποβάλλει νέα αίτηση εγγραφής, μετά από την παρέλευση έξι (6) μηνών και όχι δύο (2) ετών από την κοινοποίηση της απορριπτικής απόφασης, ώστε να επιτυγχάνεται ο προσανατολισμός στη συμμόρφωση και όχι στην τιμωρία των επιχειρήσεων.

Με την αξιολογούμενη ρύθμιση τροποποιείται το άρθρο 18  του  ν.  5005/2022  (Α'  236).  Συγκεκριμένα  προστίθεται δεύτερο  εδάφιο,  με  στόχο  τη  διενέργεια  υποχρεωτικών επιτόπιων ελέγχων, με πρόβλεψη συγκεκριμένων

18

19

20

ποσοστών, ήτοι τουλάχιστον πέντε τοις εκατό (5%) επί του συνόλου  των  πιστοποιημένων  εντύπων  και  τουλάχιστον τρία  τοις  εκατό  (3%)  επί  του  συνόλου  του  ηλεκτρονικού τύπου ετησίως. Η αξιολογούμενη ρύθμιση αποσκοπεί στην αύξηση του αριθμού των ελεγχόμενων διοικητικά επιχειρήσεων και την εν γένει αναβάθμιση της ελεγκτικής λειτουργίας.

Με την αξιολογούμενη ρύθμιση, με την οποία τροποποιείται  το  άρθρο  19  του  ν.  5005/2022  (Α'  236), επιδιώκεται ο εξορθολογισμός της διοικητικής διαδικασίας επιτόπιων ελέγχων  των  εγγεγραμμένων  στα  Μητρώα επιχειρήσεων, σε εναρμόνιση με την αρχή της αναλογικότητας, ενώ, συγχρόνως, περιλαμβάνονται διαδικαστικού  χαρακτήρα  διατάξεις  αναφορικά  με  τη διαδικασία διενέργειας του ελέγχου, με στόχο την ενίσχυση της διαφάνειας. Περαιτέρω, προβλέπεται ότι αν κατά  τον  έλεγχο διαπιστωθεί  ότι  δεν πληρούνται  οι απαιτούμενες προϋποθέσεις για την εγγραφή ή διατήρηση της εγγραφής στα αντίστοιχα Μητρώα ή στο υπομητρώο, το έντυπο ή ο ηλεκτρονικός τύπος  της ελεγχόμενης επιχείρησης  διαγράφεται,  και  δεν  μπορεί  να  υποβληθεί αίτηση για την επανεγγραφή του για τους επόμενους έξι (6) μήνες από την κοινοποίηση της απόφασης διαγραφής, με την επιφύλαξη του δευτέρου εδαφίου της παρ. 3 των άρθρων  8  και  14  του  ν.  5005/2022.  Η  αξιολογούμενη ρύθμιση αποβλέπει, έτσι, στη διασφάλιση της συμμόρφωσης  των  επιχειρήσεων  και  όχι  στη  διατήρηση τιμωρητικού χαρακτήρα διατάξεων.

Με την αξιολογούμενη ρύθμιση, με την οποία τροποποιείται  το  άρθρο  20  του  ν.  5005/2022  (Α'  236), σκοπείται η πρόβλεψη ηπιότερης κύρωσης, ήτοι αποστέρηση δικαιώματος επανεγγραφής στο μητρώο για έξι (6) μήνες αντί για δύο (2) έτη από την κοινοποίηση της απόφασης  διαγραφής,  με  την  επιφύλαξη  του  δεύτερου εδαφίου της  παρ.  3  των  άρθρων  8  και  14  αντίστοιχα.  Η ρύθμιση  αυτή συνάδει με το συνολικό πνεύμα  των προτεινόμενων  τροποποιήσεων  του  σχεδίου  νόμου  που αποσκοπούν  στη  συμμόρφωση  και  όχι  την  τιμωρία,  σε εναρμόνιση με την αρχή της αναλογικότητας.

Στην  παρ.  2  του  άρθρου  21 του  ν.  5005/2022  (Α΄  236), προβλέπεται ότι, ανάλογα με τη σοβαρότητα των προβλημάτων που καταγράφονται κατά τη διενέργεια του ελέγχου, δύναται να αποφασιστεί η ανάκληση της πιστοποίησης και η διαγραφή του εγγεγραμμένου εντύπου ή ηλεκτρονικού τύπου από τα Μητρώα. Με την

21

22

23

αξιολογούμενη  ρύθμιση  διευκρινίζεται  ότι  αίτημα  για επανεγγραφή μπορεί να υποβληθεί μετά την παρέλευση έξι (6) μηνών από την κοινοποίηση της απόφασης διαγραφής, με την επιφύλαξη της διάπραξης της ίδιας ή διαφορετικής παράβασης κανόνων εγγραφής και διατήρησης της εγγραφής εντός της επόμενης πενταετίας από την προηγούμενη παράβαση, οπότε και η νέα αίτηση εγγραφής, δεν μπορεί να υποβληθεί πριν από την παρέλευση δύο (2) ετών από την κοινοποίηση της απόφασης  διαγραφής,  τόσο  για  το  Μητρώο  Έντυπου Τύπου  (Μ.Ε.Τ.)  όσο  και  για  το  Μητρώο  Ηλεκτρονικού Τύπου (Μ.Η.Τ.), κατά το προτεινόμενο δεύτερο εδάφιο της παρ. 3 του άρθρου 8 και το προτεινόμενο δεύτερο εδάφιο της παρ. 3 του άρθρου 14 του ν. 5005/2022, αντίστοιχα, όπως διαμορφώνονται με τα άρθρα 9 και 14, αντίστοιχα, του σχεδίου νόμου.

Με την αξιολογούμενη ρύθμιση επέρχονται αναδιατυπώσεις των τίτλων των άρθρων 22 και 23 του ν. 5005/2022 (Α' 236). Παράλληλα, επέρχεται νομοτεχνικού χαρακτήρα αναδιατύπωση στο άρθρο 24, καθώς η αναφορά  σε  ιστοσελίδες  αντικαθίσταται  με  την  ορθή αναφορά στον ηλεκτρονικό τύπο,  ενώ  καταργείται και η περ.  ια),  η  οποία  απαιτούσε  δημοσιότητα  στα  Μητρώα στοιχείων  κυκλοφορίας  για  τον  έντυπο  και  στοιχείων απήχησης και επισκεψιμότητας για τον ηλεκτρονικό τύπο, διότι  τούτο  ήταν  τεχνικά  μη  εφικτό,  ενώ  συγχρόνως  η κατάργησή της δεν πλήττει με κανέναν τρόπο την ενίσχυση της δημοσιότητας και διαφάνειας στον χώρο του έντυπου και ηλεκτρονικού Τύπου, που αποτελούν κεντρικούς στόχους του ν. 5005/2022.

Με την αξιολογούμενη ρύθμιση επέρχονται νομοτεχνικού χαρακτήρα αναδιατυπώσεις στο άρθρο 25 του ν. 5005/2022 (Α' 236), περί της επιτροπής για την τήρηση των αρχών της δημοσιογραφικής ηθικής και δεοντολογίας, για λόγους ορολογικής συνέπειας με τις λοιπές αξιολογούμενες ρυθμίσεις του παρόντος σχεδίου νόμου.

Με την αξιολογούμενη ρύθμιση θεσπίζεται εξουσιοδοτική διάταξη, για την έκδοση κοινής απόφασης του Υπουργού Ψηφιακής Διακυβέρνησης και του Υπουργού στον οποίο έχουν ανατεθεί οι αρμοδιότητες της Γενικής Γραμματείας Επικοινωνίας και Ενημέρωσης, με αντικείμενο των προσδιορισμό των προδιαγραφών εκτύπωσης των εντύπων  της  περ.  ζ)  της  παρ.  4  του  άρθρου  4  του  ν. 5005/2022 (Α' 236), περί της σύστασης Μητρώου Έντυπου

|   24 | Τύπου  (Μ.Ε.Τ.)  και  των  προϋποθέσεων  εγγραφής  και  επανεγγραφής.  Με  την  αξιολογούμενη  ρύθμιση  τίθενται  τελικές  και  μεταβατικές διατάξεις.                                                                                                                                                                                                                                                                                                                                                                                                                                                                                                                                                     |
|------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
|   25 | Με την αξιολογούμενη ρύθμιση διευρύνεται η προθεσμία  υποβολής  αιτήσεων  εγγραφής  στο  Υπομητρώο  Περιφερειακού και Τοπικού Τύπου, από έναν (1) σε δύο (2)  μήνες  και  θεσπίζεται  η  δυνατότητα  άσκησης  ένστασης  ενώπιον της Γ.Γ.Ε.Ε. και αίτησης ακύρωσης, σε περίπτωση  απόρριψης της αίτησης εγγραφής στο υπομητρώο, με ρητή  παραπομπή στην εφαρμογή της παρ. 1 του άρθρου 9 του  ν.  5005/2022  (Α'  236).  Επιδιώκεται  έτσι  η  ενίσχυση  του  δικαιώματος  έννομης  προστασίας  των  επιχειρήσεων  Τύπου.                                                                                                                                                                                   |
|   26 | Με την αξιολογούμενη ρύθμιση προστίθεται περ. αα) στην  υποπαρ. 1 της παρ. Α του άρθρου 3 του ν. 3548/2007 (Α'  68),  περί  κατανομής  καταχωρίσεων,  με  στόχο  την  απλούστευση  και  την  επιτάχυνση  της  διαδικασίας  δημοσίευσης  δημοσίων  διαγωνισμών  σε  περιφερειακό  επίπεδο. Ειδικότερα, προβλέπεται ότι στους νομούς στους  οποίους  εκδίδεται  μία  (1)  ημερήσια  εφημερίδα  αρκεί  η  δημοσίευση της διακήρυξης ή της προκήρυξης σε μία (1)  ημερήσια  και  σε  δύο  (2)  τουλάχιστον  εβδομαδιαίες  εφημερίδες  του  νομού  στον  οποίο  θα  λάβει  χώρα  η                                                                                                                              |
|   27 | υπηρεσία ή η μελέτη, η προμήθεια αγαθών ή η εκτέλεση  έργου, σύμφωνα με το αντικείμενο της διακήρυξης ή της  προκήρυξης, εφόσον υπάρχουν.  Με την αξιολογούμενη ρύθμιση αντικαθίσταται η παρ. 4  του άρθρου 4 του ν. 3548/2007 (Α΄ 68), περί της αμοιβής  για  την  καταχώριση  δημοσιεύσεων  και  σκοπείται  ο  εξορθολογισμός  του  προσδιορισμού  του  ανταλλάγματος  των δημοσιεύσεων των φορέων του Δημοσίου καθώς και  της  διαδικασίας  καταβολής  του.  Πλέον,  οι  δαπάνες  δημοσίευσης της διακήρυξης θα καταβάλλονται από τον  φορέα  που  έδωσε  την  εντολή  καταχώρισης  στην  εφημερίδα, με την τιμή των δημοσιεύσεων για τους φορείς  του  Δημοσίου,  η  διαφορά  δε  μεταξύ  του  κόστους |

28

29

30

31

καταβολή των αμοιβών για τη δημοσίευση καταχωρίσεων, η οποία έπληττε οικονομικά τις επιχειρήσεις τοπικού και περιφερειακού τύπου.

Με την αξιολογούμενη ρύθμιση αντικαθίσταται το άρθρο 5 του ν. 3548/2007 (Α' 68) και επιδιώκονται η αναμόρφωση και ο εξορθολογισμός των προβλεπόμενων  σε  αυτό κυρώσεων,  ιδίως  ως  προς  τη  διοικητική  κύρωση  της διαγραφής  εφημερίδας  από  το  Υπομητρώο,  κατά  τρόπο που είναι συνεπής προς τις διαδικασίες του ν. 5005/2022 (Α' 236), με δεδομένο ότι αμφότεροι οι νόμοι εφαρμόζονται  παράλληλα  στον  τοπικό  και  περιφερειακό τύπο.  Ειδικότερα,  προβλέπεται  ότι  η  κύρωση  για  τις εφημερίδες συνίσταται μόνο σε εξάμηνη διαγραφή, όπως δηλαδή ισχύει και για τα έντυπα που είναι εγγεγραμμένα στο  Μ.Ε.Τ.  και  όχι  σε  επιβολή  προστίμου.  Από  την  άλλη πλευρά  για  τους  φορείς,  επιχειρήσεις  ή  οργανισμούς, καθώς και τα διαφημιστικά γραφεία ή άλλους ενδιάμεσους,  εφόσον  συντρέχει  περίπτωση  επιβολής  σε βάρος τους προστίμου, προβλέπονται συγκεκριμένα κριτήρια για τον καθορισμό του ύψους του, κατ' ορθή και σύμφωνη με την αρχή της αναλογικότητας ενάσκηση της διακριτικής ευχέρειας που καταλείπεται στη διοίκηση κατά την επιβολή  της  εκάστοτε  κύρωσης  από  το  αρμόδιο όργανο.

Με την αξιολογούμενη ρύθμιση αντικαθίσταται η περ. β) της παρ. 11 του άρθρου 11 του ν. 3592/2007 (Α΄ 161) και σκοπείται η καθιέρωση σαφούς και λειτουργικού νομοθετικού πλαισίου τόσο ως προς τη διαδικασία όσο και ως προς τις προϋποθέσεις δικτύωσης των ραδιοφωνικών σταθμών.

Με  την  αξιολογούμενη  ρύθμιση  προστίθεται  τελευταίο, έβδομο,  εδάφιο  στην  παρ.  3  του  άρθρου  40  του  ν. 4779/2021 (Α΄ 27), περί μεταβίβασης ραδιοφωνικών επιχειρήσεων. Συγκεκριμένα, σκοπείται δια της συμμετοχής νέων κεφαλαίων, η επίτευξη της βιωσιμότητας των ραδιοφωνικών επιχειρήσεων που είχαν υπαχθεί στην περ. στ΄ της παρ. 9 του άρθρου 8 του ν. 3592/2007 (Α' 161) και διασφαλίζεται η ίση μεταχείριση όλων των μεταβατικώς νομίμως λειτουργούντων ραδιοφωνικών σταθμών μέχρι την προκήρυξη αδειών.

Με την αξιολογούμενη ρύθμιση προστίθεται περ. ε) στην παρ. 6 του άρθρου 28Α του Κώδικα Φορολογίας Εισοδήματος  (ν.  4172/2013,  Α'  167)  και  εισάγεται  ρητή εξαίρεση  από  τον  τεκμαρτό  προσδιορισμό  κέρδους  από

επιχειρηματική δραστηριότητα για τους υποδιανομείς και τους υποπράκτορες τύπου.

32

Με την αξιολογούμενη ρύθμιση τίθεται η έναρξη ισχύος του σχεδίου νόμου.

14.

Οφέλη αξιολογούμενης ρύθμισης

|                 |        |                                                 | ΘΕΣΜΟΙ,  ΔΗΜΟΣΙΑ  ΔΙΟΙΚΗΣΗ,  ΔΙΑΦΑΝΕΙΑ   | ΑΓΟΡΑ,  ΟΙΚΟΝΟΜΙΑ,  ΑΝΤΑΓΩΝΙΣΜΟΣ   | ΚΟΙΝΩΝΙΑ &  ΚΟΙΝΩΝΙΚΕΣ  ΟΜΑΔΕΣ   | ΦΥΣΙΚΟ,  ΑΣΤΙΚΟ ΚΑΙ  ΠΟΛΙΤΙΣΤΙΚΟ  ΠΕΡΙΒΑΛΛΟΝ   | ΝΗΣΙΩΤΙΚΟΤΗΤΑ   |
|-----------------|--------|-------------------------------------------------|------------------------------------------|------------------------------------|----------------------------------|------------------------------------------------|-----------------|
| ΟΦΕΛΗ  ΡΥΘΜΙΣΗΣ |        | Αύξηση εσόδων                                   |                                          |                                    |                                  |                                                |                 |
| ΟΦΕΛΗ  ΡΥΘΜΙΣΗΣ |        | Μείωση δαπανών                                  |                                          |                                    |                                  |                                                |                 |
| ΟΦΕΛΗ  ΡΥΘΜΙΣΗΣ | ΑΜΕΣΑ  | Εξοικονόμηση  χρόνου                            |                                          |                                    |                                  |                                                |                 |
| ΟΦΕΛΗ  ΡΥΘΜΙΣΗΣ |        | Μεγαλύτερη  αποδοτικότητα /  αποτελεσματικότητα | Χ                                        |                                    |                                  |                                                |                 |
| ΟΦΕΛΗ  ΡΥΘΜΙΣΗΣ |        | Άλλο                                            | Χ                                        |                                    |                                  |                                                |                 |
| ΟΦΕΛΗ  ΡΥΘΜΙΣΗΣ |        | Βελτίωση  παρεχόμενων  υπηρεσιών                | Χ                                        |                                    |                                  |                                                |                 |
| ΟΦΕΛΗ  ΡΥΘΜΙΣΗΣ |        | Δίκαιη μεταχείριση  πολιτών                     |                                          |                                    |                                  |                                                |                 |
| ΟΦΕΛΗ  ΡΥΘΜΙΣΗΣ | ΕΜΜΕΣΑ | Αυξημένη  αξιοπιστία /  διαφάνεια θεσμών        | Χ                                        |                                    |                                  |                                                |                 |
| ΟΦΕΛΗ  ΡΥΘΜΙΣΗΣ | ΕΜΜΕΣΑ | Βελτιωμένη  διαχείριση κινδύνων                 |                                          |                                    |                                  |                                                |                 |
| ΟΦΕΛΗ  ΡΥΘΜΙΣΗΣ | ΕΜΜΕΣΑ | Άλλο                                            | Χ                                        |                                    |                                  |                                                |                 |

Σχολιασμός / ποιοτική αποτίμηση:

Με  τις αξιολογούμενες ρυθμίσεις προτείνονται βελτιώσεις τόσο νομοτεχνικού όσο και ουσιαστικού περιεχομένου  στον  ν.  5005/2022  (Α'  236)  και  στον  ν.  3548/2007  (Α'  68).  Σημειώνεται  ότι  αμφότερα  τα νομοθετήματα θεσπίζουν ρυθμίσεις που κατατείνουν στην ενίσχυση της διαφάνειας.  Υπό αυτή την έννοια, ενισχύουν την αξιοπιστία του Τύπου, συνεισφέροντας στη δημιουργία των κατάλληλων συνθηκών, οι οποίες θα επιτρέψουν την αδιακώλυτη συνέχιση και εμβάθυνση του έργου του, το οποίο συνιστά αναγκαίο στοιχείο για τη λειτουργία ενός δημοκρατικού πολιτεύματος.

15.

Κόστος αξιολογούμενης ρύθμισης

|                  |                                        | ΘΕΣΜΟΙ,  ΔΗΜΟΣΙΑ  ΔΙΟΙΚΗΣΗ,  ΔΙΑΦΑΝΕΙΑ   | ΑΓΟΡΑ,  ΟΙΚΟΝΟΜΙΑ,  ΑΝΤΑΓΩΝΙΣΜΟΣ   | ΚΟΙΝΩΝΙΑ &  ΚΟΙΝΩΝΙΚΕΣ  ΟΜΑΔΕΣ   | ΦΥΣΙΚΟ,  ΑΣΤΙΚΟ ΚΑΙ  ΠΟΛΙΤΙΣΤΙΚΟ  ΠΕΡΙΒΑΛΛΟΝ   | ΝΗΣΙΩΤΙΚΟΤΗΤΑ   |
|------------------|----------------------------------------|------------------------------------------|------------------------------------|----------------------------------|------------------------------------------------|-----------------|
| ΚΟΣΤΟΣ  ΡΥΘΜΙΣΗΣ | Σχεδιασμός /  προετοιμασία             |                                          |                                    |                                  |                                                |                 |
| ΚΟΣΤΟΣ  ΡΥΘΜΙΣΗΣ | Υποδομή /  εξοπλισμός                  |                                          |                                    |                                  |                                                |                 |
| ΚΟΣΤΟΣ  ΡΥΘΜΙΣΗΣ | Προσλήψεις /  κινητικότητα             |                                          |                                    |                                  |                                                |                 |
| ΚΟΣΤΟΣ  ΡΥΘΜΙΣΗΣ | Ενημέρωση  εκπαίδευση  εμπλεκομένων    |                                          |                                    |                                  |                                                |                 |
| ΚΟΣΤΟΣ  ΡΥΘΜΙΣΗΣ | Άλλο                                   |                                          |                                    |                                  |                                                |                 |
| ΚΟΣΤΟΣ  ΡΥΘΜΙΣΗΣ | Στήριξη και  λειτουργία  διαχείρισης   |                                          |                                    |                                  |                                                |                 |
| ΚΟΣΤΟΣ  ΡΥΘΜΙΣΗΣ | Διαχείριση  αλλαγών κατά  την εκτέλεση |                                          |                                    |                                  |                                                |                 |
| ΚΟΣΤΟΣ  ΡΥΘΜΙΣΗΣ | Κόστος  συμμετοχής  στη νέα  ρύθμιση   |                                          |                                    |                                  |                                                |                 |
| ΚΟΣΤΟΣ  ΡΥΘΜΙΣΗΣ | Άλλο                                   |                                          |                                    |                                  |                                                |                 |

Σχολιασμός / ποιοτική αποτίμηση:

16.

Κίνδυνοι αξιολογούμενης ρύθμισης

ΘΕΣΜΟΙ,

ΔΗΜΟΣΙΑ

ΔΙΟΙΚΗΣΗ,

ΔΙΑΦΑΝΕΙΑ

ΑΓΟΡΑ,

ΟΙΚΟΝΟΜΙΑ,

ΑΝΤΑΓΩΝΙΣΜΟ

Σ

ΚΙΝΔΥΝΟΙ

ΡΥΘΜΙΣΗ

Σ

ΔΙΑΧΕΙΡΙΣΗ

ΚΙΝΔΥΝΩΝ

Αναγνώριση /

εντοπισμός

κινδύνου

Διαπίστωση

συνεπειών

κινδύνων

στους στόχους

Σχεδιασμός

αποτροπής /

αντιστάθμισης

κινδύνων

ΚΟΙΝΩΝΙΑ &amp;

ΚΟΙΝΩΝΙΚΕΣ

ΟΜΑΔΕΣ

ΦΥΣΙΚΟ,

ΑΣΤΙΚΟ ΚΑΙ

ΠΟΛΙΤΙΣΤΙΚΟ

ΠΕΡΙΒΑΛΛΟΝ

ΝΗΣΙΩΤΙΚΟΤΗΤΑ

|                  | Άλλο                                                          |
|------------------|---------------------------------------------------------------|
| ΜΕΙΩΣΗ  ΚΙΝΔΥΝΩΝ | Πιλοτική  εφαρμογή                                            |
| ΜΕΙΩΣΗ  ΚΙΝΔΥΝΩΝ | Ανάδειξη  καλών  πρακτικών  κατά την  υλοποίηση της  ρύθμισης |
| ΜΕΙΩΣΗ  ΚΙΝΔΥΝΩΝ | Συνεχής  αξιολόγηση  διαδικασιών  διαχείρισης  κινδύνων       |
| ΜΕΙΩΣΗ  ΚΙΝΔΥΝΩΝ | Άλλο                                                          |

Σχολιασμός / ποιοτική αποτίμηση:

Δεν εντοπίζονται κίνδυνοι από την εφαρμογή των αξιολογούμενων ρυθμίσεων.

- 17. Γνώμες ή πορίσματα αρμόδιων υπηρεσιών και ανεξάρτητων αρχών (ηλεκτρονική επισύναψη).
- 18. Ειδική αιτιολογία σε περίπτωση σημαντικής απόκλισης μεταξύ της γνωμοδότησης και της αξιολογούμενης ρύθμισης.

## Στ.  Έκθεση νομιμότητας

- 20. Συναφείς συνταγματικές διατάξεις

Παρ. 1 άρθρου 5, άρθρα 5Α, 9Α, 14, 15 Σ.

21.



Ενωσιακό δίκαιο

Πρωτογενές ενωσιακό δίκαιο

(συμπεριλαμβανομένου

του Χάρτη Θεμελιωδών Δικαιωμάτων)

×

Κανονισμός

Κανονισμός (ΕΕ) 2024/1083 του Ευρωπαϊκού Κοινοβουλίου και του Συμβουλίου, της 11ης Απριλίου  2024,  σχετικά  με  τη  θέσπιση  κοινού πλαισίου  για  τις  υπηρεσίες  μέσων  ενημέρωσης στην εσωτερική αγορά και την τροποποίηση της οδηγίας 2010/13/ΕΕ (ευρωπαϊκός κανονισμός για την  ελευθερία  των  μέσων  ενημέρωσης)  (L)  και ιδίως την παρ. 2 του άρθρου 6 αυτού.



Οδηγία



Απόφαση

22. Συναφείς διατάξεις διεθνών συνθηκών ή συμφωνιών



Ευρωπαϊκή Σύμβαση των Δικαιωμάτων του Ανθρώπου



Διεθνείς συμβάσεις

23. Συναφής νομολογία των ανωτάτων και άλλων εθνικών δικαστηρίων, καθώς και αποφάσεις των Ανεξάρτητων Αρχών

Στοιχεία &amp; βασικό περιεχόμενο απόφασης



Ανώτατο ή άλλο εθνικό δικαστήριο (αναφέρατε)



Ανεξάρτητη Αρχή (αναφέρατε)

24. Συναφής ευρωπαϊκή και διεθνής νομολογία

Στοιχεία &amp; βασικό περιεχόμενο απόφασης



Νομολογία Δικαστηρίου Ε.Ε.



Νομολογία Ευρωπαϊκού Δικαστηρίου Δικαιωμάτων του Ανθρώπου



Άλλα ευρωπαϊκά ή διεθνή δικαστήρια ή διαιτητικά όργανα