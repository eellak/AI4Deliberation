Είσαι ένας αξιολογητής ποιότητας για τη θεματική κατηγοριοποίηση σχολίων δημόσιας διαβούλευσης. Σου δίνεται ένας τίτλος θεματικής ενότητας και (προαιρετικά) η αιτιολόγηση της επιλογής του, όπως αυτά έχουν παραχθεί από ένα προηγούμενο σύστημα. Επίσης, σου δίνεται το αρχικό κείμενο των δέκα πιο αντιπροσωπευτικών σχολίων χρηστών και οι λέξεις-κλειδιά που τα συνοψίζουν.
Οδηγίες:
Αξιολόγησε τον Τίτλο:
   • Είναι ο τίτλος σύντομος, αντιπροσωπευτικός και περιγραφικός του συνολικού περιεχομένου των σχολίων;
   • Αποδίδει με ακρίβεια το βασικό θέμα ή τη θεματική ενότητα στην οποία εντάσσονται τα σχόλια;
   • Είναι κατανοητός και ξεκάθαρος;
   • Αποφεύγει ασάφειες ή παρερμηνείες;
   • ΑΠόσο καλά συνδέονται ο τίτλος και η αιτιολόγηση με το πραγματικό περιεχόμενο των σχολίων και των λέξεων-κλειδιών;Παρουσίασε ως έξοδο:• Μια συνολική βαθμολογία για την ποιότητα του τίτλου και της αιτιολόγησης (π.χ., σε κλίμακα από 1 έως 5, όπου 5 είναι άριστο).
• Λεπτομερή σχόλια που να εξηγούν τη βαθμολογία, επισημαίνοντας δυνατά σημεία και σημεία προς βελτίωση τόσο για τον τίτλο όσο και για την αιτιολόγηση. Χρησιμοποίησε συγκεκριμένα παραδείγματα από τα σχόλια ή τις λέξεις-κλειδιά για να υποστηρίξεις τις παρατηρήσεις σου.


===== ΥΠΟ ΑΞΙΟΛΟΓΗΣΗ ΚΕΙΜΕΝΟ =====
Τίτλος:
Ραδιοερασιτεχνικου

Εξήγηση:
Σύνοψη βάσει λέξεων-κλειδιών.

Σχόλια χρηστών:
1. "Το άρθρο 57, παρ.3α περιλαμβάνει την δράση των τηλεπικοινωνιών σαν υποστηρικτική που χρησιμοποιείται για την αποκατάσταση των επικοινωνιών μεταξύ κρατικών φορέων, μεταξύ εθελοντικών οργανώσεων καθώς και μεταξύ αυτών των δύο συνόλων. Η τυχόν χρήση από εθελοντικές οργανώσεις συσκευών επικοινωνίας όπως CB, PMR κλπ παρεμφερούς εξοπλισμού για την επικοινωνία μεταξύ των μελών της εθελοντικής οργάνωσης, δεν τους δίνει την δυνατότητα κάλυψης της δράσης Τηλεπικοινωνιών, η οποία πρέπει να παρέχεται αποκλειστικά και μόνο από αδειούχους Ραδιοερασιτέχνες, που κατέχουν το σχετικό Πτυχίο Ραδιοερασιτέχνη, ύστερα από  εξετάσεις που διενεργούνται σύμφωνα με την ισχύουσα νομοθεσία. Με αυτό το σκεπτικό υπήρχε σαφής αναφορά στο άρθρο 118 του ν. 4249/14 (που συμπλήρωνε το άρθρο 14 του 3013/02), όπου η συγκεκριμένη δραστηριότητα καλύπτεται αποκλειστικά από αδειούχους ραδιοερασιτέχνες.Εδώ πρέπει να επισημάνουμε την δυσαρμονία που προκύπτει με το άρθρο 17 του Κανονισμού Λειτουργίας Ερασιτεχνικών Σταθμών Ασυρμάτου (ΦΕΚ 1969 – 2/9/2011 / Αριθμ. 38200/1136), σύμφωνα με το οποίο σε περιπτώσεις εκτάκτων αναγκών οι σταθμοί ασυρμάτου που είναι ενταγμένοι στο Μητρώο Εθελοντών της ΓΓΠΠ χρησιμοποιούνται για την παροχή επικοινωνιακής συνδρομής μόνον σε αρμόδιες κρατικές υπηρεσίες και όχι σε εθελοντικές οργανώσεις:“Άρθρο 17 Λειτουργία ραδιοερασιτεχνικού σταθμού κατά τη διάρκεια εκτάκτων αναγκών.1. Σε περιπτώσεις υπολειτουργίας των δημοσίων τηλεπικοινωνιακών δικτύων λόγω εκτάκτου ανάγκης (θεομηνίες, πλημμύρες, σεισμοί, πυρκαγιές κλπ) οι ραδιοερασιτέχνικοι σταθμοί χρησιμοποιούνται για να παράσχουν επικοινωνιακή βοήθεια. Οι ανταποκρίσεις έκτακτης ανάγκης έχουν προτεραιότητα έναντι των λοιπών.2. Οι σταθμοί ραδιοερασιτέχνη που είναι ενταγμένοι στα Μητρώα Εθελοντών της Γενικής Γραμματείας Πολιτικής Προστασίας χρησιμοποιούνται για την παροχή ραδιοεπικοινωνιακής συνδρομής από τις αρμόδιες κρατικές υπηρεσίες όπως η Αστυνομία, το Εθνικό Κέντρο Άμεσης Βοήθειας, η Πυροσβεστική Υπηρεσία, το Λιμενικό Σώμα κ.λ.π. στις ανωτέρω περιπτώσεις. Τους σταθμούς χειρίζονται αποκλειστικά οι κάτοχοι των ενταγμένων ραδιοερασιτεχνικών σταθμών.”Στα πλαίσια δε της παροχής αυτής της συνδρομής, οι επικοινωνίες διεξάγονται πάντα κατά τα προβλεπόμενα στο αρθρο 15 (Περί λειτουργίας ραδιοερασιτεχνικών σταθμών ασυρμάτου) του εν λόγω κανονισμού.“Άρθρο 15 Λειτουργία ραδιοερασιτεχνικών σταθμών1. Οι ερασιτεχνικοί σταθμοί ασυρμάτου λειτουργούν σύμφωνα με τις διατάξεις του παρόντος, τις λοιπές σχετικές διατάξεις της κείμενης νομοθεσίας, τον Διεθνή Κανονισμό Ραδιοεπικοινωνιών όπως εκάστοτε ισχύει, μόνο για ερασιτεχνικούς σκοπούς και για την εξυπηρέτηση έκτακτων κοινωνικών αναγκών, σύμφωνα με το άρθρο 17.”Η καθιέρωση άλλων “εγκεκριμένων συχνοτήτων” θα εγείρει ζητήματα συμβατότητας με τον τυπικό ραδιοερασιτεχνικό εξοπλισμό, θα περιορίσει σε πολύ μεγάλο βαθμό την δυνατότητα ευελιξίας ως προς την επιλογή του καταλληλότερου (αναλόγως των συνθηκών) τρόπου επικοινωνίας, θα αφήσει αναξιοποίητο το υφιστάμενο εκτεταμένο πανελλαδικά δίκτυο επαναληπτών και αναμεταδοτών που εγκαθιστά και συντηρεί με ίδιες δαπάνες η Ενωση Ελλήνων Ραδιοερασιτεχνών και οι άλλοι Ραδιοερασιτεχνικοί σύλλογοι ανά την Ελλάδα και ασφαλώς θα απαιτήσει τροποποίηση του Εθνικού Κανονισμού Κατανομής Ζωνών Συχνοτήτων (ΕΚΚΖΣ, ΦΕΚ 751/Β/5-3-2019) καθώς και του προαναφερθέντος κανονισμού."
2. "«Δράσεις τηλεπικοινωνιών για την εξασφάλιση εναλλακτικών λύσεων για την αποκατάσταση των επικοινωνιών μεταξύ κρατικών Φορέων, των εθελοντικών οργανώσεων και μεταξύ τους, σε περιπτώσεις έκτακτης ανάγκης, μέσω εγκεκριμένων συχνοτήτων (ComSupportAction-CSA).»

Φυσικά κ «φωτογραφιζει» τους ραδιοερασιτεχνες.

Αναφέρομαι σε μεμονωμένα άτομα κ όχι Συλλόγους,  διότι η συντριπτική πλειοψηφία των ρ/ε Συλλογων είναι απόντες από τα δρώμενα της ΠΠ.

ΠΡΟΤΕΊΝΩ όχι την ένταξη των ρ/ε  Συλλόγων στο ΜΕΟΠΠ,  αλλά τη σύναψη ΜΝΗΜΟΝΊΟΥ συνεργασίας (που προβλέπεται) αυτών με τη ΓΓΠΠ.Ετσι, μόνο οι πραγματικά αξιοπρεπείς και δραστήριοι Σύλλογοι θα τολμήσουν να το αιτηθουν.

Σε ότι αφορά τους συναδέλφους Ραδιοερασιτέχνες, με το πτυχίο κ την Άδεια ρ/ε αποκτάμε ένα τυπικό προσόν, τουλάχιστον για τη νόμιμη κατοχή κ χρήση ασύρματων κ συχνοτήτων…θα πρέπει όμως να φροντίσουμε να κάνουμε την Υπηρεσία ραδιοερασιτέχνη κ ουσιαστικό μας προσόν.

Πολύ σωστά αναφέρονται οι «εγκεκριμένες συχνότητες».  Δύο λέξεις με ΣΗΜΑΝΤΙΚΟΤΑΤΟ νόημα, αλλά ασαφείς.  Αν εννοούνται εκχωρημενες στην «Υπηρεσία Ραδιοερασιτέχνη» τότε οι δίαυλοι είναι ατέλειωτοι,  οι διαμορφώσεις αρκετές κ προπάντων ΔΩΡΕΆΝ. Η λεπτομέρεια είναι ότι οι χειριστές θα πρέπει να είναι ρ/ε κάτι σχετικά δύσκολο σύμφωνα με την εμπειρία μου. Ούτε κ είναι εφικτό ο κάθε Αρχηγός Ομάδος,  πεδίου,  συμβάντος κλπ να είναι κ ρ/ε.Αυτό που γίνεται μέχρι τώρα για να καλυφθούν αυτές οι ανάγκες,  είναι να «νοικιάζουν» 1,2 ή και 3 συχνότητες οι Εθ.Ομαδες από την ΕΕΤΤ,  ένα Ειδικό Ραδιοδικτυο για να μπορούν να υποστηρίζουν αφιλοκερδώς κ με ίδια μέσα την Πολιτεία που τους «χρεωνει» τον αέρα!!!

Αν δεν καταφέρετε να «ευαισθητοποιησετε» τους ρ/ε Συλλόγους μας να μιμηθούν τους Ευρωπαϊκούς και Αμερικανικους, ή θα πρέπει να εισηγηθείτε για ατελώς εκχώρηση διαυλων στις Εθ.Ομαδες από την ΕΕΤΤ ή την θέσπιση συχνοτήτων Πολιτικής Προστασίας. Αυτό βέβαια  προϋποθέτει έναν ΚΕΝΤΡΙΚΌ σχεδιασμό κάτι που συνήθως εμπλέκονται οι «επιστημονικοι σύμβουλοι» όπου σχεδόν πάντα η εφαρμογή δε συνάδει με την αποτελεσματικότητα.

Και κάτι τελευταίο που λέω συνέχεια στα ΣΟΠΠ,  αν οι εμπλεκόμενες Υπηρεσίες δεν αναθεωρήσουν το Ραδιοφασμα τους, θα ξαναζήσουμε τον «πύργος της Βαβελ» που ζήσαμε τον Ιούλιο ’18.

Εύχομαι μεγάλη συμμετοχή στη διαβούλευση για να αποκτήσουμε μια Πολιτική Προστασία ισάξια των ανεπτυγμένων κρατών.

…_._ de SV2GWY"
3. "Παίρνοντας  θέση απέναντι στα σχόλια των Κυρίων  Φώτη SV8GXW και Δημητρίου SV2GWY, έχω να πω τα εξής:

Η συμμετοχή των ραδιοερασιτεχνών σε καταστάσεις έκτακτης ανάγκης είναι πολύτιμη, αλλά πολύ περιορισμένη και με πολλά προβλήματα.

Αρχικά οι ραδιοερασιτέχνες είναι μια μικρή σχετικά πληθυσμιακή ομάδα, με ένα κλειστό σύστημα ραδιοεπικοινωνίας, όπου αποκλείει από την χρήση του,  οποιονδήποτε δεν έχει άδεια ραδιοερασιτέχνη, σε πλήρη αντίθεση με το ανοιχτό στον οποιονδήποτε πολίτη σύστημα επικοινωνίας της Citizens Band.

Επομένως  δεν μπορεί να καλυφθεί η απαίτηση του άρθρου 57 για την … «εξασφάλιση εναλλακτικών λύσεων για την αποκατάσταση των επικοινωνιών μεταξύ κρατικών Φορέων, των εθελοντικών οργανώσεων και μεταξύ τους, σε περιπτώσεις έκτακτης ανάγκης,» αφού χωρίς άδεια ραδιοερασιτέχνη, δεν μπορεί κανείς να εκπέμψει ή απλά να χρησιμοποιήσει  τις ραδιοερασιτεχνικές συχνότητες και ραδιοερασιτεχνικό εξοπλισμό.

Οπότε τι γίνεται; Θα υποχρεωθούν τα μέλη όλων των εθελοντικών οργανώσεων που δεν έχουν σχέση με το χόμπι του ραδιοερασιτεχνισμού να γίνουν και ραδιοερασιτέχνες; Φυσικά είναι αδύνατον, άρα εδώ υπάρχει σοβαρό πρόβλημα, εναρμόνισης του τρόπου λειτουργίας των ραδιοερασιτεχνών σε σχέση με τις απαιτήσεις του άρθρου 57.

Το επόμενο πρόβλημα που υπάρχει, είναι ότι οι ραδιοερασιτέχνες δεν έχουν νομοθετημένες συχνότητες εκτάκτων αναγκών, σε σχέση με τις νομοθετημένες συχνότητες των CB-ers.  Οι συχνότητες των ραδιοερασιτεχνών είναι κοινόχρηστες για όλους τους ραδιοερασιτέχνες που έχουν άδεια λειτουργίας ραδιοερασιτεχνικού σταθμού και πουθενά στην Ελληνική νομοθεσία ΦΕΚ 1969 /2-9-2011 δεν υπάρχουν νομοθετημένες συχνότητες εκτάκτων αναγκών.

Επομένως σε περίπτωση κρίσεως, κανένας δεν είναι σίγουρος ότι η Α συχνότητα θα χρησιμοποιηθεί από τον σύλλογο ραδιοερασιτεχνών Α και η Β από τον σύλλογο ραδιοερασιτεχνών Β. Το ακόμη χειρότερο, είναι ότι σε πολλούς εθελοντικούς μη ραδιοερασιτεχνικούς συλλόγους, υπάρχουν  αδειούχοι ραδιοερασιτέχνες που θα  χρησιμοποιήσουν τις ραδιοερασιτεχνικές συχνότητες, για τις δράσεις του συλλόγου τους σε περιπτώσεις εκτάκτων αναγκών.

Κανείς δεν γνωρίζει πόσες εθελοντικές οργανώσεις έχουν ραδιοερασιτέχνες και άρα δικαίωμα χρήσης των ραδιοερασιτεχνικών συχνοτήτων. Με δεδομένο τον περιορισμένο αριθμό συχνοτήτων που μπορούν να χρησιμοποιηθούν, κανένας δεν μπορεί να γνωρίζει αν θα γίνει το αδιαχώρητο στις συχνότητες VHF/UHF και αν αυτές τελικά θα αχρηστευτούν, λόγω αμοιβαίων παρεμβολών από τις ανεξέλεγκτες εκπομπές ραδιοερασιτεχνών που ανήκουν σε ραδιοερασιτεχνικούς συλλόγους και ραδιοερασιτέχνες που ανήκουν σε εθελοντικές οργανώσεις.

Μεγάλο ερώτημα είναι η χρησιμοποίηση των των ραδιοερασιτεχνικών επαναληπτών και αναμεταδοτών, αφού αποτελούν κοινόχρηστη περιουσία των μελών κάθε ραδιοερασιτεχνικού συλλόγου. Δικαίωμα χρήσης τους λοιπόν σε περιπτώσεις εκτάκτων αναγκών, έχουν τα μέλη του ραδιοερασιτεχνικού συλλόγου που δεν ανήκουν σε καμιά εθελοντική οργάνωση, τα μέλη του ίδιου ραδιοερασιτεχνικού συλλόγου που ανήκουν στις ομάδες εκτάκτων αναγκών (ΟΕΑ) τα μέλη του ίδιου ραδιοερασιτεχνικού συλλόγου που συγχρόνως είναι μέλη μιας μη ραδιοερασιτεχνικής  εθελοντικής οργάνωσης και τέλος κάθε αδειούχος ραδιοερασιτέχνης μπορεί να χρησιμοποιήσει ένα επαναλήπτη, αριθμός ερώτησης εξετάσεων υπουργείου 779, για όσους το ξεχνούν!

Επομένως χωρίς νομικό πλαίσιο λειτουργίας οι ραδιοερασιτεχνικοί σταθμοί  αυτοσχεδιάζουν με την επιλογή συχνοτήτων σε  καταστάσεις έκτακτης ανάγκης, ελπίζοντας απλά, να μην υπάρξει μεγάλος αριθμός χρηστών και άρα το αδιαχώρητο.

Μετά από αυτά, δεν νομίζω ότι οι ραδιοερασιτέχνες είναι σε θέση «να εξασφαλίσουν εναλλακτικές λύσεις για την αποκατάσταση των επικοινωνιών μεταξύ κρατικών Φορέων, των εθελοντικών οργανώσεων και μεταξύ τους, σε περιπτώσεις έκτακτης ανάγκης,».

Απαιτείται πολύ δουλειά και συνεννόηση μεταξύ των 70 ραδιοερασιτεχνικών συλλόγων και ομάδων που λειτουργούν στην Ελλάδα και του άγνωστου αριθμού  εθελοντικών οργανώσεων που χρησιμοποιούν  ραδιοερασιτέχνες για τις επικοινωνίες τους, ώστε να λύσουν όλα αυτά τα προβλήματα, αλλά και πάλι, θα διορθώσουν τα εσωτερικά προβλήματα ενός χώρου χομπιστών, με κλειστές επικοινωνίες, που βρίσκεται μακράν από τις απαιτήσεις του άρθρου 57.

Με εκτίμηση

Μάκης Μανωλάτος"
4. "Άρθρο 68. Οι ραδιοερασιτέχνες προβλέπεται να συνδράμουν στις τηλεπικοινωνίες (δες και άρθρο 57 παρ. 3α του εν λόγω σχεδίου νόμου). Οι ραδιοερασιτεχνικοί σύλλογοι προβλέπεται να/και εγκαθιστούν αναμεταδότες και επαναλήπτες, οι οποίοι προφανώς και θα χρησιμοποιηθούν σε κατάσταση έκτακτης ανάγκης που θα συνδράμουν. {δες άρθρο 17 παρ. 2.4 της Υ.Α. Αριθμ. 38200/1136/11 (ΦΕΚ 1969 Β/2-9-2011) καθώς και αρθ. 18 και αρ. 26 παρ.1, τροποπ. με την Υ.Α. αρ. 10800/310/13 (ΦΕΚ 648 Β/21-3-2013)}.Οι ποιο κατάλληλες θέσεις εγκατάστασης για τους αναμεταδότες και επαναλήπτες, είναι οι κορυφές των βουνών. Για να αδειοδοτηθούν οι αναμεταδότες και επαναλήπτες των ραδιοερασιτεχνικών συλλόγων, μεταξύ άλλων δικαιολογητικών είναι και η παραχώρηση της θέσης – χώρου της εγκατάστασής τους από τον ιδιοκτήτη της θέσης – χώρου {δες άρθρο 26 παρ. 2.4 της Υ.Α. Αριθμ. 38200/1136/11 (ΦΕΚ 1969 Β/2-9-2011) τροποπ. με την Υ.Α. αρ. 10800/310/13 (ΦΕΚ 648 Β/21-3-2013)}. Προφανώς οι ποιο συνήθεις ιδιοκτήτες των κορυφών των βουνών είναι το δημόσιο ή οι ΟΤΑ (δήμοι). Να προβλέπεται (με το εύλογο μέτρο) υποχρέωση του δημοσίου και των ΟΤΑ να παραχωρούν τον αναγκαίο χώρο στις κορυφές των βουνών που είναι ιδιοκτήτες συνιδιοκτήτες κλπ., προκειμένου να αδειοδοτηθούν και να εγκατασταθούν οι αναμεταδότες και επαναλήπτες (με τις κεραίες τους και τα παρελκόμενα τους), των ραδιοερασιτεχνικών συλλόγων. {δες στην Υ.Α. Αριθμ. 38200/1136/11 (ΦΕΚ 1969 Β/2-9-2011) το άρθρο 26 παρ. 1 (… επ’ ωφελεία του κοινωνικού συνόλου) και παρ. 6 που παραπέμπει στο άρθρο 15 αυτής}. Σε διαφορετική περίπτωση δεν θα είναι εφικτό να αξιοποιηθούν στο μέγιστο των δυνατοτήτων τους οι αναμεταδότες και επαναλήπτες αφού δεν θα είναι στις ποιο κατάλληλες θέσεις ή δεν θα εγκατασταθούν γιατί δεν θα υπάρχει θέση που να προσφέρεται για το σκοπό αυτό (σε σπίτι στον κάμπο δεν έχει νόημα)."
5. "Προτείνω οι Ραδιοερασιτεχνικοί σύλλογοι να πιστοποιούν την καταλληλότητα των μελών τους με βάση την τακτική παρακολούθηση των σεμιναρίων και τηλεπικοινωνιακών ασκήσεων που θα διεξάγονται από αρμόδιους φορείς."
6. "Προτείνουμε οι Ραδιοερασιτεχνικοί συλλογοι να πιστοποιούν την καταλληλότητα των μελών τους με βάση την τακτική παρακολούθηση των σεμιναρίων και τηλεπικοινωνιακών ασκήσεων που θα διεξάγονται από αρμόδιους φορείς."
7. "Εθελοντες οπως οι ραδιοερασιτεχνες που η αδεια τους ειναι μετα απο εξετασεις στο αρμοδιο υπουργειο,δεν θεωρουνται ειδικευμενοι ??και πρεπει να μετεχουν σε συλογο??"
8. "Έχει παρέλθει ανεπιστρεπτί ο καιρός όπου το Π.Σ. ήταν αρμόδιο για τις πυρκαγιές μόνον. Εκτός από την ευαισθητοποίηση του κοινού σε θέματα πρόληψης – καταστολής πυρκαγιών, επιβάλλεται η παραγωγή ραδιοτηλεοπτικών εκπομπών και μηνυμάτων, τα οποία αναφέρονταν στο Άρθρο 2§2 Ν.3511/06 και σε άλλους τομείς δράσης και επέμβασης του Π.Σ., το οποίο μετεξελίσσεται σε κύριο βραχίονα της Π.Π. της χώρας. Χρειάζεται να επισημανθούν υποχρεώσεις, να γίνουν προτροπές, να δοθούν συμβουλές και κατευθυντήριες οδηγίες πρόληψης και αποφυγής ατυχημάτων, κυρίως στα extrem sports, τα οποία προσελκύουν μέρα με τη μέρα όλο και περισσότερους ανέτοιμους, απροετοίμαστους και ανυποψίαστους συνανθρώπους μας. Εξάλλου, το προλαμβάνειν, κάλλιον του θεραπεύειν έστιν.Γι αυτό προτείνω  στις αρμοδιότητες του ΣΤ. ΤΜΗΜΑΤΟΣ ΤΥΠΟΥ & ΕΠΙΚΟΙΝΩΝΙΑΣ την τροποποίηση του στοιχείου θ.) με την εξής πρόταση: « ι. Η φροντίδα για τη δημιουργία και μετάδοση τηλεοπτικών και ραδιοφωνικών εκπομπών καθώς και διαδικτυακών μηνυμάτων σχετικών με την με την πρόληψη και καταστολή των πυρκαγιών,  την πρόληψη και αποφυγή ατυχημάτων (εργατικά και μη), την προστασία ατόμων και ομάδων και την αποφυγή ατυχημάτων τους από επικίνδυνα αθλήματα και υπαίθριες δραστηριότητες, από τα οποία απειλείται ή εκτίθεται σε κίνδυνο η ζωή και σωματική τους ακεραιότητα και την δραστηριότητα του Πυροσβεστικού Σώματος.»"
9. "ΕΝΩΣΗ ΡΑΔΙΟΕΡΑΣΙΤΕΧΝΩΝ ΑΡΤΑΣ (SZ6ARTA)Αριθμός Καταστατικού / Ημερομηνία Επικ/σης Καταστατικού: 170/11-07-2011Ενταγμένη στο Μητρώο Εθελοντικών Οργανώσεων Πολιτικής Προστασίας,με Αριθμό Μητρώου : 11/2011

Άρθρο 68. Οι ραδιοερασιτέχνες προβλέπεται να συνδράμουν στις τηλεπικοινωνίες (δες και άρθρο 57 παρ. 3α του εν λόγω σχεδίου νόμου). Οι ραδιοερασιτεχνικοί σύλλογοι προβλέπεται να/και εγκαθιστούν αναμεταδότες και επαναλήπτες, οι οποίοι προφανώς και θα χρησιμοποιηθούν σε κατάσταση έκτακτης ανάγκης που θα συνδράμουν. {δες άρθρο 17 παρ. 2.4 της Υ.Α. Αριθμ. 38200/1136/11 (ΦΕΚ 1969 Β/2-9-2011) καθώς και αρθ. 18 και αρ. 26 παρ.1, τροποπ. με την Υ.Α. αρ. 10800/310/13 (ΦΕΚ 648 Β/21-3-2013)}.Οι ποιο κατάλληλες θέσεις εγκατάστασης για τους αναμεταδότες και επαναλήπτες, είναι οι κορυφές των βουνών. Για να αδειοδοτηθούν οι αναμεταδότες και επαναλήπτες των ραδιοερασιτεχνικών συλλόγων, μεταξύ άλλων δικαιολογητικών είναι και η παραχώρηση της θέσης – χώρου της εγκατάστασής τους από τον ιδιοκτήτη της θέσης – χώρου {δες άρθρο 26 παρ. 2.4 της Υ.Α. Αριθμ. 38200/1136/11 (ΦΕΚ 1969 Β/2-9-2011) τροποπ. με την Υ.Α. αρ. 10800/310/13 (ΦΕΚ 648 Β/21-3-2013)}. Προφανώς οι ποιο συνήθεις ιδιοκτήτες των κορυφών των βουνών είναι το δημόσιο ή οι ΟΤΑ (δήμοι). Να προβλέπεται (με το εύλογο μέτρο) υποχρέωση του δημοσίου και των ΟΤΑ να παραχωρούν τον αναγκαίο χώρο στις κορυφές των βουνών που είναι ιδιοκτήτες συνιδιοκτήτες κλπ., προκειμένου να αδειοδοτηθούν και να εγκατασταθούν οι αναμεταδότες και επαναλήπτες (με τις κεραίες τους και τα παρελκόμενα τους), των ραδιοερασιτεχνικών συλλόγων. {δες στην Υ.Α. Αριθμ. 38200/1136/11 (ΦΕΚ 1969 Β/2-9-2011) το άρθρο 26 παρ. 1 (… επ’ ωφελεία του κοινωνικού συνόλου) και παρ. 6 που παραπέμπει στο άρθρο 15 αυτής}. Σε διαφορετική περίπτωση δεν θα είναι εφικτό να αξιοποιηθούν στο μέγιστο των δυνατοτήτων τους οι αναμεταδότες και επαναλήπτες αφού δεν θα είναι στις ποιο κατάλληλες θέσεις ή δεν θα εγκατασταθούν γιατί δεν θα υπάρχει θέση που να προσφέρεται για το σκοπό αυτό (σε σπίτι στον κάμπο δεν έχει νόημα)."
10. "Προτείνεται να εξετάσετε τις κάτωθι προσθήκες-τροποποιήσεις:

1.Στους τίτλους σπουδών που αφορούν την ειδίκευση των Τηλεπικοινωνιών για την στελέχωση του τμήματος Ασύρματων και Ενσύρματων Επικοινωνών θα πρέπει να προστεθεί ο τίτλος πτυχίων ΑΕΙ οι Φυσικοί με ΜΔΕ στην Ραδιοηλεκτρολογία ή στην Ηλεκτρονική. Η συγκεκριμένη ειδικότητα είναι αναγνωρισμένη σε διαγωνισμούς του ευρύτερου δημόσιου τομέα από φορείς όπως είναι οι: ΕΕΤΤ , ΥΠΑ , ΕΕΑΕ, ΟΤΕ και άλλοι Οργανισμοί που έχουν άμεση συσχέτιση με τηλεπικοινωνιακά καθήκοντα. Οι Π.Ε. Φυσικοί με ΜΔΕ στην Ραδιοηλεκτρολογία ή στην Ηλεκτρονική δύναται να φέρουν άδεια ασκήσεως επαγγέλματος Ραδιοηλεκτρολόγου και να έχουν ίσα επαγγελματικά δικαιώματα με τους Ηλεκτρολόγους Μηχανικούς και Μηχανικών Υ/Η Πολυτεχνικών σχολών σε τομείς των Τηλεπικοινωνιών . Η ειδικότητα αυτή διέπεται από τους νόμους Ν.Δ 2624/1953 (Φ.Ε.Κ. 292/Α΄), η αναφορά στην ισοτιμία τίτλων σπουδών γίνεται στον Β.Δ 510/1971 (Φ.Ε.Κ. 152/Α΄) , ενώ τα καθήκοντα ορίζονται και στον Ν.Δ. 4053/2012 σύμφωνα με τους νόμους και τις κείμενες διατάξεις.

2. Παρακαλώ να αποσαφηνιστεί ότι το άρθρο 2/β αναφέρεται σε προαγωγή στον βαθμό του Ανθυποπυραγού για όσους συνάδελφους είναι κάτοχοι τίτλων σπουδών ΑΕΙ – ΑΤΕΙ και εμπίπτουν στην παρ.1 ενώ ανήκουν στο χαμηλόβαθμο προσωπικό (Πυρονόμοι, Αρχιπυροσβέστες, Πυροσβέστες) με ανάλογους τίτλους σπουδών ανά ειδικότητα.

3. Ειδικότερα για την στελέχωση του τμήματος ασύρματων και ενσύρματων επικοινωνιών. Οι νέες οργανικές θέσεις να καλύπτονται από αδειούχους Ραδιοηλεκτρολογους και Ραδιοτεχνιτες με τα κατάλληλα πτυχία ανά ειδικότητα σύμφωνα με τους νόμους Ν.Δ. 2624/1953 (Φ.Ε.Κ. 292/Α΄), Β.Δ 510/1971 (Φ.Ε.Κ. 152/Α΄), Ν.Δ. 4053/2012 και τις ισχύουσες διατάξεις.

4. Στο προσωπικό ειδικών καθηκόντων προτείνεται για την μετέπειτα εξέλιξή του, να ληφθούν σοβαρά υπόψη κριτήρια με συντελεστές βαρύτητας οι επιπλέον τίτλοι σπουδών που έχουν αποκτήσει, όπως ισχύει στον ευρύτερο δημόσιο τομέα, ανά συνάφεια αντικειμένου. Κάποιοι τίτλοι σπουδών θα μπορούσαν να είναι ( διδακτορικό δίπλωμα, μεταπτυχιακό δίπλωμα, ερευνητικές δραστηριότητες / επιστημονικές δημοσιεύσεις στο γνωστικό αντικείμενο και ειδικότητά, ξένες γλώσσες, άλλες πιστοποιήσεις άμεσης συνάφειας με το γνωστικό αντικείμενο και την ειδικότητας της θέσης). Έτσι διασφαλίζεται περαιτέρω ο αξιοκρατικός χαρακτήρας της προαγωγής του προσωπικού ειδικών καθηκόντων που κατέχει τα αντίστοιχα προσόντα και αξιοποιούνται οι προαχθέντες υπάλληλοι με τρόπο γόνιμο μέσα από το ίδιο το Πυροσβεστικό Σώμα."

Λέξεις-κλειδιά: ραδιοερασιτεχνικου, ραδιοεπικοινωνιων, ραδιοερασιτεχνικοι, ραδιοερασιτεχνικος, ραδιοερασιτεχνη, ραδιοερασιτεχνες, ραδιοερασιτεχνων, ραδιοεπικοινωνιακος, επικοινωνια, επικοινωνιακος, τηλεπικοινωνια, τηλεπικοινωνιακος, τηλεπικοινωνιων, ραδιερασιτεχνων, ερασιτεχνικων

===== ΤΕΛΟΣ ΚΕΙΜΕΝΟΥ =====