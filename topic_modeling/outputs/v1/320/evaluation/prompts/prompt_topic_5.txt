Είσαι ένας αξιολογητής ποιότητας για τη θεματική κατηγοριοποίηση σχολίων δημόσιας διαβούλευσης. Σου δίνεται ένας τίτλος θεματικής ενότητας και (προαιρετικά) η αιτιολόγηση της επιλογής του, όπως αυτά έχουν παραχθεί από ένα προηγούμενο σύστημα. Επίσης, σου δίνεται το αρχικό κείμενο των δέκα πιο αντιπροσωπευτικών σχολίων χρηστών και οι λέξεις-κλειδιά που τα συνοψίζουν.
Οδηγίες:
Αξιολόγησε τον Τίτλο:
   • Είναι ο τίτλος σύντομος, αντιπροσωπευτικός και περιγραφικός του συνολικού περιεχομένου των σχολίων;
   • Αποδίδει με ακρίβεια το βασικό θέμα ή τη θεματική ενότητα στην οποία εντάσσονται τα σχόλια;
   • Είναι κατανοητός και ξεκάθαρος;
   • Αποφεύγει ασάφειες ή παρερμηνείες;
   • ΑΠόσο καλά συνδέονται ο τίτλος και η αιτιολόγηση με το πραγματικό περιεχόμενο των σχολίων και των λέξεων-κλειδιών;Παρουσίασε ως έξοδο:• Μια συνολική βαθμολογία για την ποιότητα του τίτλου και της αιτιολόγησης (π.χ., σε κλίμακα από 1 έως 5, όπου 5 είναι άριστο).
• Λεπτομερή σχόλια που να εξηγούν τη βαθμολογία, επισημαίνοντας δυνατά σημεία και σημεία προς βελτίωση τόσο για τον τίτλο όσο και για την αιτιολόγηση. Χρησιμοποίησε συγκεκριμένα παραδείγματα από τα σχόλια ή τις λέξεις-κλειδιά για να υποστηρίξεις τις παρατηρήσεις σου.


===== ΥΠΟ ΑΞΙΟΛΟΓΗΣΗ ΚΕΙΜΕΝΟ =====
Τίτλος:
Επικινδυνοτη

Εξήγηση:
Σύνοψη βάσει λέξεων-κλειδιών.

Σχόλια χρηστών:
1. "Η παρούσα νομοθετική πρωτοβουλία ακολουθεί μετά από αρκετά χρόνια πρακτικής αδράνειας,  μη εφαρμογής μέτρων και διαδικασιών και προβλημάτων συνεργασίας σε κομβικά ζητήματα που σχετίζονται με την προστασία του φυσικού περιβάλλοντος, των περιουσιών και των πολιτών της χώρας από τις εντεινόμενες φυσικές καταστροφές εξαιτίας και της κλιματικής αλλαγής. Πέρα από τα επιμέρους τυπικά και νομικά θέματα που έχουν επισημανθεί κατά καιρούς, βασικό ζητούμενο παραμένει η εφαρμογή και η παραγωγή αποτελεσμάτων βραχυχρόνια αλλά κυρίως μακροχρόνια. Όπως όλοι οι εμπλεκόμενοι γνωρίζουν οι προηγούμενοι νόμοι που διέπουν την οργάνωση της Πολιτικής Προστασίας στη χώρα μας (ν.2344/1995, v.3013/2002, v.4249/2014) δεν εφαρμόστηκαν στο σύνολο τους ποτέ στην πράξη όπως άλλωστε αναφέρεται και στην παρούσα Αιτιολογική Έκθεση (Σελ.1). Ένα παράδειγμα της ολιγωρίας που υπήρξε στην εφαρμογή των εκάστοτε νομοθετημάτων είναι το σύστημα εθελοντισμού. Είναι η μόνη σταθερή παράμετρος της Πολιτικής Προστασίας από το 2002, και μετά από 18 χρόνια δεν έχει γίνει εφικτή η ουσιαστική εποπτεία και υποστήριξη στο έργο που παράγουν οι εθελοντικές οργανώσεις, το οποίο εκτελείται χωρίς κεντρική καθοδήγηση και με ίδια μέσα.Οι τραγικές συνέπειες των δασικών πυρκαγιών του 2018 οδήγησαν στην επιθυμία από πλευράς του ελληνικού κράτους να επιφέρει αλλαγές στο σύστημα Πολιτικής Προστασίας. Το παρόν νομοσχέδιο αλλά και η πρόταση της προηγούμενης κυβέρνησης το Μάιο του 2019 προέκυψαν χωρίς να έχει εφαρμοστεί το υφιστάμενο νομικό πλαίσιο ώστε να διορθωθούν τυχόν αδυναμίες, παραλείψεις και κενά και το νέο πλαίσιο να κτιστεί πάνω στις εμπειρίες, τις επιτυχίες ή και τις αποτυχίες του προηγούμενου.Επιβάλλεται να παραταθεί η περίοδος διαβούλευσης ώστε να εκφέρουν γνώμη όλοι οι εμπλεκόμενοι φορείς. Για ακόμα μια φορά η περίοδος διαβούλευσης για ένα τόσο κρίσιμο ζήτημα είναι ελάχιστη (μόλις 13 ημέρες) και εκκίνησε εντός της περιόδου των εορτών των Χριστουγέννων, γεγονός που μείωσε πρακτικά τον διαθέσιμο χρόνο διαβούλευσης.Ο μηχανισμός πολιτικής προστασίας δεν κατάφερε να ανταποκριθεί τα προηγούμενα χρόνια όταν οι δομές και οι διαδικασίες ήταν πιο απλές. Με τον νέο σχέδιο νόμου εισάγονται νέοι ορισμοί, διαδικασίες, και αρχές λειτουργίες που ενδεχομένως να δημιουργήσουν μεγαλύτερη σύγχυση και πολυπλοκότητα από το υφιστάμενο πλαίσιο. Για το λόγο αυτό θα πρέπει να υπάρξει σοβαρή προσπάθεια εκπαίδευσης των εμπλεκόμενων στελεχών σε όλες τις βαθμίδες διοίκησης των αρμόδιων φορέων με ικανά και καταρτισμένα στελέχη. Αν δεν υπάρξει “κοινή γλώσσα” για όλους μέσω της εκπαίδευσης και των διαθέσιμων δεξιοτήτων, το πλαίσιο λειτουργίας της Εθνικού Μηχανισμού δεν θα δουλέψει όπως πρέπει.  Σίγουρα εισάγονται και θετικά στοιχεία που δεν προβλέπονταν ή δεν περιγράφονταν αναλυτικά στο υφιστάμενο νομικό πλαίσιο. Ενδεικτικά:●	Γίνεται αναλυτική περιγραφή των αρχών, της αποστολής και των δράσεων της Πολιτικής Προστασίας. Οι v. 3013/2002 και 4249/2014 δεν είχαν ανάλογες περιγραφές ή ορισμούς και κατέγραφαν κατά κύριο λόγο αρμοδιότητες.●	Προβλέπεται ο σχεδιασμός «Εθνικής Πολιτικής Μείωσης Κινδύνου Καταστροφών» και «Εθνικού Σχεδιασμού Πολιτικής Προστασίας» και η επικαιροποίηση τους ανά 6 και 3 χρόνια αντίστοιχα.●	Η ίδρυση νέας Διεύθυνσης Εθελοντισμού και Εκπαίδευσης (χωρίς την αρμοδιότητα των διεθνών σχέσεων), εφόσον λειτουργήσει και στελεχωθεί όπως πρέπει, πιθανότατα να βελτιώσει το πλαίσιο λειτουργίας του συστήματος εθελοντισμού.●	H ίδρυση νέου Εθνικού Συντονιστικού Κέντρου, με την ονομασία Εθνικό Συντονιστικό Κέντρο Επιχειρήσεων και Διαχείρισης Κρίσεων (Ε.Σ.Κ.Ε.ΔΙ.Κ.).●	Η ίδρυση της Εθνικής Σχολής Διαχείρισης Κρίσεων και Αντιμετώπισης Κινδύνων (και κατ΄ επέκταση η ίδρυση της Ακαδημίας Πολιτικής Προστασίας)   προκειμένου να συμβάλει στην κατάρτιση των στελεχών της δημόσιας διοίκησης και των εθελοντών.●	Ίδρυση του ΚΕΜΕΔΙΚ και του Μόνιμου Επιστημονικού Συμβουλίου Πολιτικής Προστασίας για την απαραίτητη και αναγκαία σύνδεση των επιχειρησιακών αναγκών με τις επιστημονικές εξελίξεις και τη σοβαρή εργασία που επιτελείται από τα ερευνητικά κέντρα της χώρας.●	Εντάσσονται και ορίζονται νέες έννοιες οι οποίες ήταν απαραίτητες όπως τα Πλαίσια Διαχείρισης Εκτάκτων Αναγκών (για τον συντονισμό των εμπλεκόμενων φορέων), η Εθνική Βάση Δεδομένων Κινδύνων και Απειλών, οι προβλέψεις για την χρηματοδότηση των δράσεων Πολιτικής Προστασίας με την ίδρυση αντίστοιχων οργάνων και διαδικασιών."
2. "Ένα νομοθέτημα που σέβεται τον εαυτό του πρέπει να ξεκινάει με ορισμούς. Συγχαρητήρια!Συμφωνώ απόλυτα ότι ο όρος: «hazard» πρέπει να μεταφράζεται-ορίζεται ως: «κίνδυνος». Πολύ σωστά στο σχέδιο νόμου αναφέρεται ο κίνδυνος ως hazard και λάθος κατά τη γνώμη μου σε πλείστες (επίσημες ή μη) μεταφράσεις ως risk.Για τον όρο: «risk» τείνω στη μετάφραση  – ορισμό: «επικινδυνότητα» όπως αναφέρεται στο άρθρο 24 ήτοι πιθανότητα x κίνδυνο x αναμενόμενες συνέπειες και όχι στον όρο «διακινδύνευση» που αναγράφεται στο σχέδιο νόμου.Για τον όρο: «διακινδύνευση» εισηγούμαι να ορισθεί ως «ανάληψη επικινδυνότητας» ήτοι το ενεργητικό σκέλος μιας διαδικασίας λήψης απόφασης και εν τέλει η απόφαση ανάληψη ευθύνης – ενέργεια αυτή καθ΄ αυτή από τον υπεύθυνο.Εφόσον με τον όρο: «evacuation» ορίζεται η: «οργανωμένη προληπτική απομάκρυνση πολιτών», θα πρέπει να ορίζεται και η: «αυτόβουλη εκκένωση – αυτοδιάσωση» πχ με τον όρο: «escape».Να προστεθεί ο ορισμός: «απειλή – threat» και ποια η διαφορά της με τον κίνδυνο, πχ ανθρωπογενής κίνδυνος, δόλια-εκ προθέσεως ενέργεια κ.λπ.Να προστεθεί ορισμός: «Παράγοντας ή Πηγή κινδύνου (hazard sources ή source of hazards)», πχ πηγή κινδύνου ηλεκτροπληξίας το ηλεκτρικό ρεύμα κ.α.Να προστεθεί ορισμός «έκθεση σε παράγοντα κινδύνου» (exposure)».Με την ευκαιρία της παρούσας διαβούλευσης προτείνονται και η προσθήκη των κάτωθι επιχειρησιακών όρων πολύ σημαντικών για το ξεκαθάρισμα των ρόλων – αρμοδιοτήτων και ευθυνών:Τα επίπεδα διοίκησης: «Τακτικό-Tactical (ή πεδίου ή σκηνής)», «Επιχειρησιακό/Συντονιστικό)» και «Στρατηγικό (Strategic) ή Πολιτικό/Στρατηγικό)».Επίσης οι αντίστοιχοι επικεφαλής των επιπέδων διοίκησης: «Διοικητής Σκηνής ή Επικεφαλής Πεδίου», «Διοικητής Περιστατικού ή Επικεφαλής Συντονισμού» και «Συμβούλιο Διαχείρισης Κρίσης ή άλλο όργανο, συλλογικό ή ατομικό, στρατηγικού επιπέδου».Ειδικά για το τακτικό επίπεδο θα πρέπει να ορισθεί, ο Αξιωματικός Ασφαλείας Συμβάντος «ΑξΑΣ-Safety Officer» και ο: «Επικεφαλής Διοικητικής Μέριμνας και Υποστήριξης (ΕΔΜΥ-Προμηθεύς)»."
3. "Στους ορισμούς δεν οριζεται η έννοια της Επικινδυνότητας (ως η πιθανότητα εκδήλωσης ενός καταστροφικού φαινομένου) δεδομένου οτι στο αρθ. 24 περιγράφεται ο σκοπός εκτίμησης της!!!!"
4. "Πολύ θετικό να εισαχθεί η σχετική ορολογία στο παρόν νομοσχέδιο. Παρόλα αυτά όμως, για την εγκυρότητα του συγκεκριμένου άρθρου απαιτείται επιστημονική συμβολή, διότι κρίσιμοι ορισμοί, είτε απουσιάζουν, είτε δεν καθορίζονται ορθά.Συγκεκριμένα αναφέρονται τα παρακάτω:– Ο όρος ‘επικινδυνότητα’ απουσιάζει, ενώ παρακάτω, το άρθρο 24 αναφέρεται στον ‘σκοπό της εκτίμησης της επικινδυνότητας’. Όροι που αναφέρονται στο παρόν νομοσχέδιο θα πρέπει να αναφέρονται στο άρθρο αυτό.– Επίσημες μεταφράσεις, πολλών αν όχι όλων των ευρωπαϊκών νομοθετικών κειμένων στα ελληνικά, που αφορούν στην Πολιτική Προστασία (π.χ. το άρθρο 4: Ορισμοί, παράγραφος 7. της Decision No 1313/2013/EU of the European Parliament and of the Council of 17 December 2013 on a Union Civil Protection Mechanism), ο όρος ‘risk’ μεταφράζεται ως ‘κίνδυνος’. Θα δημιουργηθεί μεγάλη σύγχυση στους όρους αν η ελληνική νομοθεσία ονομάζει τον όρο ‘hazard’ ως ‘κίνδυνο’.– Στον ορισμό της Εθνικής Πολιτικής Μείωσης Κινδύνου Καταστροφών (National Hazard Mitigation Policy) που το ‘hazard’ μεταφράζεται ως ‘κίνδυνο’, μήπως αυτό που πρέπει να οριστεί είναι η ‘national risk mitigation policy’;– Ο όρος ‘evacuatio’n σημαίνει ‘εκκένωση’ και η εκκένωση μπορεί να είναι και μία αυτόβουλη ενέργεια, ασυντόνιστη.– Λείπει ο ορισμός της ‘απειλής’ και ποια η διαφορά με τον κίνδυνο;– Ενώ στον ορισμό του ‘κύκλου διαχείρισης της καταστροφής’ αναφέρεται η ‘αποκατάσταση’, ως διακριτή φάση του κύκλου, ωστόσο δεν ορίζεται η αποκατάσταση, αλλά η βραχεία αποκατάσταση. Εδώ, η πρόταση είναι να καθοριστεί η αποκατάσταση όπως έχουν καθοριστεί και η πρόληψη, ετοιμότητα, αντιμετώπιση και να διαφοροποιηθεί η βραχεία φάση αυτής.– Λείπει η ‘έκθεση’ (exposure) σημαντικός παράγοντας εκτίμησης του risk."
5. "Ο όρος «Susceptibility» προτείνεται να μεταφραστεί «Επιδεκτικότητα» και αναφέρεται στη δυνατότητα να εκδηλωθεί κάποιος κίνδυνος πχ πλημμύρα, πυρκαγιά κατολίσθηση κα, σύμφωνα με τις συνθήκες που διαμορφώνουν μία συγκεκριμένη περιοχή και δημιουργούν τις προϋποθέσεις για την εκδήλωση ενός τέτοιου φαινομένου."
6. "Η φύση δεν προκαλεί καταστροφές. Καταστροφή είναι το αποτέλεσμα έντονων  φυσικών φαινομένων επί των ανθρώπινων δημιουργημάτων και κατασκευών, τα οποία πλήττουν την συνέχιση της κανονικότητας-ομαλού ρυθμού ζωής της κοινωνίας. Συνεπώς όπου στο κείμενο αναφέρεται η φράση «φυσικές και τεχνολογικές καταστροφές», προτείνεται η αλλαγή σε «από έντονα φυσικά φαινόμενα και τεχνολογικές καταστροφές»."
7. "Επί της παρ. 1β: αναφέρεται τμήμα προγραμματισμού το οποίο αναφέρεται και στην Δ/νση Τεχνικών Έργων και Περιβάλλοντος."
8. "Είναι αδιαμφισβήτητο ότι ένας από τους πυλώνες των υποχρεώσεων ενός σύγχρονου κράτους δικαίου είναι η προστασία του πολίτη, της κοινωνίας και του περιβάλλοντος από έντονα φυσικά φαινόμενα και φυσικές ή ανθρωπογενείς  καταστροφές (πχ., σεισμοί, τσουνάμι, πλημμύρες, κατολισθήσεις, δασικές και περιαστικές πυρκαγιές, κλπ). Επιπλέον, βιώνουμε, και θα βιώσουμε εντονότερα στο μέλλον, τις προαναγγελθείσες από τους επιστήμονες δραματικές επιπτώσεις της Κλιματικής Αλλαγής, όπως οι συχνότεροι και εντονότεροι καύσωνες, οι πλημμύρες, η ερημοποίηση και οι ξηρασίες αλλά και καταιγίδες με έντονα πλημμυρικά αποτελέσματα. Η επιστήμη, χρέος της οποίας είναι και η προστασία της ανθρωπότητας και του φυσικού περιβάλλοντος, μπορεί και πρέπει να συνεισφέρει σε αυτή την προσπάθεια αναπτύσσοντας υπηρεσίες και εργαλεία για την ενίσχυση της Πολιτείας στην αντιμετώπιση έντονων φυσικών φαινομένων και φυσικών ή ανθρωπογενών καταστροφών.

Είναι επομένως επιτακτική η ανάγκη στενής συνεργασίας της Πολιτείας με τους επιστημονικούς φορείς, ειδικά δε με τα δημόσια ερευνητικά κέντρα και Πανεπιστήμια που αποτελούν τον επιστημονικό πυλώνα του κράτους, για τον καλύτερο συντονισμό των απαραίτητων δράσεων αλλά και για την κατανόηση του πλούτου των διαθέσιμων σύγχρονων επιστημονικών μέσων που μπορούν να ενισχύσουν την αποτελεσματικότητα της Πολιτείας στην αντιμετώπιση των έντονων φυσικών φαινομένων και φυσικών ή ανθρωπογενών καταστροφών.

Χαιρετίζουμε λοιπόν την πρωτοβουλία της Πολιτείας να εκσυγχρονήσει νομοθετικά την λειτουργία της Πολιτικής Προστασίας, εμπλέκοντας θεσμικά τους Ερευνητικούς φορείς που παράγουν πρωτογενή έρευνα και την μετουσιώνουν σε καινοτόμα και ρηξηκέλευθα εργαλεία και υπηρεσίες σχετικά με την διαχείριση των φυσικών καταστροφών.

Στα πλαίσια αυτά να αναφέρω ότι το Εθνικό Αστεροσκοπείο Αθηνών έχει θέσει πρόσφατα, ως έναν από τους βασικούς στρατηγικούς του στόχους, την ανάπτυξη καινοτόμων υπηρεσιών σχετικών με την πρόγνωση όπου είναι δυνατόν, τον εντοπισμό, την παρακολούθηση αλλά και την διαχείριση αποτελεσμάτων έντονων φυσικών φαινομένων και φυσικών καταστροφών και έχει αναπτύξει μονάδες επιστημονικής αριστείας στον τομέα αυτό. Η επιστημονική αριστεία του ΕΑΑ έγκειται στο γεγονός ότι αποτελεί βασικό πυλώνα του η έρευνα σχετικά με την σεισμικότητα του Ελλαδικού χώρου, με την παρακολούθηση της Γης, της ατμόσφαιρας και του διαστήματος μέσω επίγειων και δορυφορικών συστημάτων όπως και η μελέτη του κλίματος και των μετεωρολογικών συνθηκών. Προς επίτευξη των παραπάνω το ΕΑΑ έχει αναπτύξει, και συνεχίζει να αναπτύσσει, ένα τεράστιο (και μοναδικό στην Ελλάδα) δίκτυο από υποδομές συλλογής επίγειων και δορυφορικών δεδομένων (σεισμολογικών, παλιρροιογράφων, μετεωρολογικών σταθμών, GPS, ραντάρ, κεραιών, κλπ) που φτάνουν τους 690 σταθμούς και καλύπτουν όλη την Ελληνική επικράτεια, από το Καστελλόριζο έως την Γαύδο, τον Έβρο και την Κέρκυρα.

Ο τεράστιος όγκος δεδομένων που παράγονται από τα δίκτυα του ΕΑΑ αναλύονται, μοντελοποιούνται και τροφοδοτούν αλγορίθμους επεξεργασίας που είτε εντοπίζουν εστίες πυρκαγιών σε πραγματικό χρόνο, είτε παράγουν προγνώσεις για επερχόμενες φυσικές καταστροφές (όπου αυτές είναι δυνατές), είτε παράγουν τρόπους απομείωσης των αποτελεσμάτων φυσικών καταστροφών, είτε τέλος μελετούν τα αποτελέσματα φυσικών καταστροφών για την πλήρη, το δυνατόν, κατανόηση τους ώστε να είμαστε καλύτερα προετοιμασμένοι για επερχόμενα μελλοντικά γεγονότα.

Εν κατακλείδι, είναι αναγκαίο η Πολιτεία να πάρει όλα τα αναγκαία μέτρα, από την μία για τον μετριασμό των επιπτώσεων της Κλιματικής Αλλαγής, εκπονώντας εθνικές στρατηγικές αλλαγής του παραγωγικού μοντέλου, ευνοώντας την χρήση ανανεώσιμων πηγών ενέργειας και υλοποιώντας άμεσες πολιτικές προσαρμογής στις νέες συνθήκες, και από την άλλη αναπτύσσοντας καινοτόμες υπηρεσίες Πολιτικής Προστασίας για την ενδελεχή παρακολούθηση των κλιματικών παραμέτρων αλλά και για την έγκαιρη και έγκυρη πρόγνωση έντονων φυσικών φαινομένων με στόχο την αποτελεσματική πρόληψη και την χάραξη στρατηγικής στην αντιμετώπιση των φυσικών και ανθρωπογενών καταστροφών. Το ΕΑΑ και τα άλλα Εθνικά Ερευνητικά Κέντρα έχουν εξαιρετικά σημαντικό ρόλο να παίξουν, ειδικότερα στην δεύτερη πτυχή των ανωτέρω, και είμαστε στη διάθεση της Πολιτείας."
9. "Οι πρόσφατες φυσικές καταστροφές (αναφέρουμε ενδεικτικά: Μάνδρα Νοέμβριος 2017, Μάτι Ιούνιος 2018, Δυτική Κρήτη Φεβρουάριος 2019, Χαλκιδική Ιούλιος 2019) κατέδειξαν το πόσο απαραίτητη είναι η σύγχρονη επιστημονική γνώση και τα τεχνολογικά εργαλεία για την έγκυρη και έγκαιρη πρόγνωση των έντονων και ακραίων καιρικών φαινομένων.

Στο σχέδιο νόμου, δυστυχώς, η επιστημονική υποστήριξη απουσιάζει και αναφέρεται μόνο ως μέρος ενός συμβουλευτικού οργάνου. Ένα σύγχρονο Σύστημα Πολιτικής Προστασίας οφείλει να εντάξει στη δομή της, ανθρώπινο δυναμικό, διαδικασίες και συστήματα έγκαιρης προειδοποίησης και παρακολούθησης/παρατήρησης, ώστε να είναι σε θέση να αντεπεξέλθει στις απαιτήσεις του κοινωνικού συνόλου."
10. "Το συγκεκριμένο άρθρο εισάγει παρεκκλίσεις στην περιβαλλοντική νομοθεσία με σοβαρές αρνητικές περιβαλλοντικές επιπτώσεις.Ειδικά για όσα έργα εμπίπτουν στο άρθρο 6 παρ. 3 της Οδηγίας 92/43, η πρόβλεψη δεν συμβιβάζεται με τις προβλέψεις του άρθρου αυτού. Πιο συγκεκριμένα, τα έργα αυτά απαιτούν καταρχήν δέουσα εκτίμηση, σύμφωνα με τις απαιτήσεις της Οδηγίας αυτής.  Θα πρέπει, για παράδειγμα, να τονιστεί ότι οι εργασίες «καθαρισμού», με τον τρόπο που εκτελούνται (ιδίως από υπηρεσίες της αυτοδιοίκησης) έχουν συχνά πολύ σοβαρές, αν όχι καταστροφικές, συνέπειες για το περιβάλλον. Για όσα από τα αναφερόμενα έργα εμπίπτουν στην Οδηγία 2011/92, η διάταξη είναι ασύμβατη με το άρθρο 2 παρ. 4 της Οδηγίας αυτής.Όπως προκύπτει από το άρθ. 42 παρ. 1 του νομοσχεδίου, η υλοποίηση των έργων αυτών δεν εξαρτάται από την κήρυξη κάποιας περιοχής σε Κατάσταση Ειδικής Κινητοποίησης Πολιτικής Προστασίας.  Ωστόσο, η διάταξη δεν προβλέπει κάποια άλλη διαδικασία διαπίστωσης και τεκμηρίωσης, ex ante ή ex post, του κατεπείγοντος χαρακτήρα των έργων.  Δεν προβλέπεται καμία επιστημονικά και τεχνικά τεκμηριωμένη διαπίστωση (με αντίστοιχη τεχνική έκθεση ειδικών) ότι κατ΄ελάχιστο τα έργα αυτά θα έχουν για παράδειγμα τον σκοπό βραχείας αποκατάστασης και θα πραγματοποιηθούν για την προστασία της ανθρώπινης ζωής ή την αποτροπή νέας άμεσης καταστροφής. Κατά συνέπεια, δεν υπάρχει η παραμικρή δικλείδα ασφαλείας, η οποία να αποτρέπει την καταχρηστική εφαρμογή της διάταξης σε όσες περιπτώσεις οι αρμόδιοι φορείς αδυνατούν να ακολουθήσουν τις απαιτούμενες αδειοδοτικές διαδικασίες.Σημειώνεται ότι για ορισμένα από τα έργα αυτά, όπως τα αντιπλημμυρικά, υπάρχει σχεδιασμός κατά το ισχύον νομικό πλαίσιο. Σχεδιασμός προβλέπεται και για άλλα από τα αναφερόμενα στο άρθ. 42 έργα – π.χ., την αντιπυρική προστασία: ο σχεδιασμός αυτός, φυσικά, καλύπτει κατεπείγοντα φαινόμενα, και αντί να υπονομεύεται, πρέπει να εφαρμοστεί. Τα έργα πρόληψης (ειδικά για έργα που υλοποιούνται σε ετήσια βάση όπως η συντήρηση δασικών οδών)  υποτίθεται ότι αποτελούν έργα μακροχρόνιου σχεδιασμού για τα οποία υπάρχει διαθέσιμος χρόνος υλοποίησης και τήρησης των περιβαλλοντικών όρων εφόσον σχεδιαστούν εγκαίρως και αποτελεσματικά. Η ανεπάρκεια που παρατηρείται στον σχεδιασμό της πρόληψης δεν πρέπει να αποτελεί δικαιολογία  για την παράκαμψη της περιβαλλοντικής νομοθεσίας.Όσο αφορά την επιτροπή του άρθρου 42 παρ. 1  μόνο ένα μέλος της επιτροπής φαίνεται να έχει ειδικές γνώσεις για τις περιβαλλοντικές επιπτώσεις των έργων αυτών (ο εκπρόσωπος του ΥΠΕΝ).  Η επιτροπή αυτή θα επιτρέπει παρεκκλίσεις από διαδικασίες που αποσκοπούν στην προστασία του περιβάλλοντος χωρίς να έχει την απαραίτητη τεχνογνωσία.Για άλλη μια φορά, θα πρέπει να τονιστεί ότι ο καλύτερος τρόπος προστασίας από επαπειλούμενους φυσικούς ή τεχνολογικούς κινδύνους είναι ο σχεδιασμός των χρήσεων γης και  η αξιοποίηση των φυσικών («πράσινων») υποδομών.   Είναι ιδιαίτερα ανησυχητικό το γεγονός ότι ο νομοθέτης θεωρεί ότι μία Επιτροπή, χωρίς ειδική τεχνογνωσία για το περιβάλλον ή τις φυσικές καταστροφές, λειτουργώντας αδιαφανώς και σπασμωδικά, μπορεί να προσφέρει τις απαραίτητες λύσεις."

Λέξεις-κλειδιά: επικινδυνοτη, κινδυνος, hazard, περιβαλλοντικος, περιβαλλον, απειλος, επιπτωση, καταστροφη, risk, policy, αντεπεξελθει, προγνωση, αποτελεσματων, συνεπεια, φυσικος

===== ΤΕΛΟΣ ΚΕΙΜΕΝΟΥ =====